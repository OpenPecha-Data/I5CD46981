༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan BuddhistResource Center
TextScan Input Form -Title Page
Work: (W1KG10375 ImageGroup: 1KG10400
LCCN: n/a ISBN: 9787542116260 (sets)
Title:
གསུང་འབུམ། ཚུལ་ཁྲིམས་རྒྱལ་མཚན།
gsung 'bum/_tshul khrims rgyal mtshan/
Author:
ཚུལ་ཁྲིམས་རྒྱལ་མཚན
shul khrims rgyal mishan
Descriptor: printed from computerized input
OriginalPublication: n/an/a
Place: lan kru'u/
Publisher: Įkan su'u mi rigs dpe skrun khang/
Date: 12009
Volume: 4
TotalVolumes: 13
TBRCPages: 2
IntroductoryPages: In/a
TextPages: In/a
ScanningInformation: Scanned atTibetan Buddhist Resource Center, 150West 17th St, NewYork City, NY
10011. US. Comments: 8/2011

E ??
༽༢
༄༅།།མཁན་ཆེན་ཚུལ་ཁྲིམས་རྒྱལ་མཚན་མཆོག་གི་
གསུང་འབུམ་བཞུགས་སོ། །
གངས་ལྗོངས་རིག་རྒྱན་གསུང་རབ་པར་ཁང་ནས་བསྒྲིག
ཀར་སའ་རྨ་རགས་དང་སྨན་ཁང་།
#r ».
{G


Floa @
།མཁན་ཆེན་ཚུལ་ཁྲིམས་རྒྱལ་མཚན་མཆོག་གི་
གསུང་འབུམ་བཞུགས་སོ། །
ཁ་དང་ས་དའ་བཟས།ཏང1མའདུན
མསར
གྲྭམམ་
།དམཚོ
aདོད
ཌན
འབྱུར
པརཞེས བྱ་དེ་
ལྟའང
ལོ།། ཚོགས
གངས་དཔོལོངས་རིག་རྒན་གཞང་རབ་
གངས་ལྗོངས་རིག་རྒྱན་གསུང་རབ་པར་ཁང་ནས་བསྒྲིགས།
ཀན་སུའུ་མི་རིགས་དཔེ་སྐྲུན་ཁང་།
ཟ o . cd

༈ལྔ་རིག་པཎ་ཆེན་ཚུལ་ཁྲིམས་རྒྱལ་མཚན་ཞབས།

{g *
ང་ཀ་}
དཀར་ཆག །
དདུང་ལ་འཇུག་པ །' མཆན་འགྲོ ། ……
དདུན་ལ་འཇུག པ་ལས་ཚེམས་གཞུང་པ་དང་པོ། ཏཾ ,ཏཾཏཾཝཾཏཾ བྷི,,
དབུ་མལ་འཐུག ༥ut bu;+ བསྐྱེད་པ་གཉིས་པ། སྙ
དདུ་མ་ལ་འཇུག་པ་ལས་སེམ ག་ལསྐྱེད་པ་གནཔ …………དྷཱཎཱ དསྶ
དབུ་ལའགཔ་ཨ་ནསཐ་སྐྱེད་པ་བཞི་པ་---- 『།
དབྱུམ་ལ་འཇུག་པ་ལ་༥ བསྐྱེད་པ་ལྔ . ༡༤
དངུས་ཁའཇུག་པལ་མས་བསྐྱེད་པ་དྲུག་པ། ,, -14
དཔོམ་ལ་བཐུབ་པ་ལས" ནས་བསྐྱེད་པ་བདུན་པ … …… ?lrq
དངུན་འཇུག་ལས་2 ཨ་འདམ་བརྒྱདག ……… ༡「ie
དབུསའཇུག པ ལས ཁབསྐྱོད་པ་དང༌……… alrın
དབུ :1འཛུག་k;& rངསྐྱེད་པ་བཅུ་པ། .. …………Gldr
KẾT HỢP BẠN SẢN XUẤTTHỦ C
:༢.y ;#}} ཏྭཾ,སཱབྷིཀྑ
ཕར་བྱོན་འཕྲོལ་མཆན་གཞན་ཚན སང་ཐ་་བུ་བའི་ན ཐུ བaEt
༡༩ ༥

༼ང༽2 དཀར་ཆག །
ཐེག་པ་ཆེན་པོ་མདོ་སྡེའི་རྒྱན་ཅེས་བྱ་བའི་མཆན་འགྲེལ་གྱི་མཆན་བུ་བཞུགས།
..༢༤༥
ཆོས་དང་ཆོས་ཉིད་རྣམ་པར་འབྱེད་པའི་ཚིག་ལེའུར་བྱས་པའི་མཆན་འགྲེལ་་
གྱི་མཆན་བུ་བཞུགས། ༣༡༧
དབུས་དང་མཐའ་རྣམ་པར་འབྱེད་པའི་ཚིག་ལེའུར་བྱས་པ་ཞེས་བྱ་བའི་་་་་་་
མཆན་འགྲེལ་གྱི་མཆན་བུ་བཞུགས། .༣༤༣
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཞེས་བྱ་བའི་མཆན་འགྲེལ་གྱི་མཆན་
བུ་བཞུགས། ... - ༣༦༦

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 1
?u Ulaulaun
༄༅། ། མ ཀྵུ མ ཀ ཨ བ ཏཱ ར ནཱ
༄ །།དབུ་མ་ལ་འཁུན་པ་ཞེས་བྱ་བའི་
l::lQla ::laut
མོ པདྭེ ནྟི བི ཧརཏི སྶ །
བཆན་འགྲེལ་བཞུགས་སོ།
རྒྱ་གར་སྐད་དུ། མ་དྷྱ་མ་ཀ་ཨ་བ་ཏཱ་ར་ནཱ་མ། བོད་སྐད་
དུ༑ དབུ་མ་ལ་འཇུག་པ་ཞེས་བྱ་བ། འཇམ་དཔལ་གཞོན་
ནུར་གྱུར་པ་ཁ་ཕྱག་འཚལ་ལོ། །འདིར་རྟོགས་པ་དང་ལྡན་པ་
རྣམས་ཀྱི་འཇུག་པ་ནི་བརྗོད་བྱ་དང་། དགོས་པ་དང་། འབྲེལ་བ་
དང་། དགོས་པའི་དགོས་པ་རྣམས་རྟོགས་པ་སྔོན་དུ་འགྲོ་བ་ཅན་
ཡིན་པས་བསྟན་བཅོས་ཀྱི་དང་པོར་འཇུག་པའི་རྒྱུར་གྱུར་པའི་་་་་
བརྗོད་བྱ་ལ་སོགས་པ་བསྟན་པར་བྱ་སྟེ། དེ་ལ་བསྟན་བཅོས་

2 དབུ་མ་འཇུག་པའི་མཆན་འགྲེལ།
འདིའི་བརྗོད་བྱ་ནི་ས་བཅུ་གཅིག་གོ། །དགོས་པ་ནི་རྟོགས་པའོ། །
འབྲེལ་བ་ནི་བསྟན་བཅོས་དང་དགོས་པ་ཐབས་དང་ཐབས་ལས་་་་་
བྱུང་བའི་མཚན་ཉིད་ཅན་ནོ། །དགོས་པའི་དགོས་པ་ནི་ས་བཅུ་
གཅིག་རྟོགས་པས་ཀུན་རྫོབ་དང་དོན་དམ་པའི་བདེན་པ་ཡོངས་སུ་
ཤེས་པ་སྟེ། ཀླུ་སྒྲུབ་ཞབས་ཀྱིས་མཛད་པའི་རྩ་བའི་ཤེས་རབ་ལ་
སོགས་པ་དབུ་མའི་བསྟན་བཅོས་ལ་འཇུག་པར་བྱ་བའི་ཕྱིར། དབུ་
མ་ལ་འཇུག་པ་རྩོམ་པར་འདོད་པས། ཡང་དག་པར་རྫོགས་པའི་
སངས་རྒྱས་དང་བྱང་ཆུབ་སེམས་དཔའ་རྣམས་པས་ཀྱང་ཐོག་མར་་
བཅོམ་ལྡན་འདས་སྙིང་རྗེ་ཆེན་པོ་སངས་རྒྱས་ཉིད་ཀྱི་རྒྱུ་ཕུན་སུམ་་་
ཚོགས་པ་དང་པོ། སེམས་ཅན་འཁོར་བའི་བཙོན་རར་བསྡམས་པ་
སྐྱབས་མེད་པ་དཔག་ཏུ་མེད་པ་མ་ལུས་པ་ཡོངས་སུ་སྐྱོབ་པའི་་
མཚན་ཉིད་ཅན་ལ་བསྟོད་པར་འོས་པ་ཉིད་དུ་བསྟན་པའི་ཕྱིར།
ཉན་ཐོས་དང་སྟེ་དེ་ལ་ཡང་དག་པའི་གདམས་ངག་གི་འབྲས་བུ་་་་
ཟད་པ་དང་མི་སྐྱེ་བ་ཤེས་པ་ཐོབ་པར་བྱེད་པས་ན་ཉན་ཐོས་དག་་་་་
སྟེ་འདི་ལྟར་ཚངས་པར་སྤྱོད་པ་ལ་གནས་པའི་བྱ་བ་བྱས་སོ། །སྲིད་
པ་འདི་ལས་སྲིད་པ་གཞན་མི་ཤེས་སོ་ཞེས་བྱ་བ་ལ་སོགས་པ་འབྱུང་
བ་ཡིན་ནོ། །ཡང་ན་འབྲས་བུའི་མཆོག་གམ་བླ་ན་མེད་པ་ཡང་དག་
པར་རྫོགས་པའི་སངས་རྒྱས་ཀྱི་ལམ་ཆོས་ཐམས་ཅད་ཀྱི་རང་བཞིན་
ཐུགས་སུ་ཆུད་པའི་ཡེ་ཤེས་གང་ལ་མངའ་བའི་དེ་བཞིན་གཤེགས་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 3
པ་ལས་ཐོས་ནས་དེ་དོན་དུ་གཉེར་བ་རྣམས་ལ་སྒྲོགས་པར་བྱེད་་་་་
པས་ན། ཉན་ཐོས་དག་སྟེ་དམ་པའི་ཆོས་པདྨ་དཀར་པོའི་མདོ་ལས།
ཉན་ཐོས་རྣམས་ཀྱིས་བྱང་ཆུབ་མཆོག་ཏུ་སེམས་བསྐྱེད་ནས།
མགོན་པོ་བདག་ཅག་དེ་རིང་ཉན་ཐོས་གྱུར། །བྱང་ཆུབ་དམ་པ་བླ་
ན་མེད་པ་དེ་གཞན་དག་ལ་ཡང་དག་བསྒྲགས་པར་བགྱི། ། རང་
གིས་མངོན་དུ་བྱས་པའི་བྱང་ཆུབ་པ་ཡི་སྒྲ་ཡང་རབ་ཏུ་བརྗོད། །དེ་
བས་ན་མེས་ཤིང་བསྲེགས་པ་ལྟར་བདག་ཅག་ཉན་ཐོས་རྣམས་ཉོན་
མོངས་པ་ཐམས་ཅད་བསྲེགས་པས་མེ་ཟད་འདྲ། །ཞེས་ཇི་སྐད་
གསུངས་པ་ལྟ་བུའོ། །སངས་རྒྱས་འབྲིང་རྣམས་ཏེ་སངས་རྒྱས་
ཀྱི་སྒྲ་འདི་སངས་རྒྱས་ཀྱི་སྒྲའི་དོན་དེ་ཁོ་ན་ཉིད་ཁོང་དུ་ཆུད་པ་དེ་་་
ཉིད་ཉན་ཐོས་དང་རང་སངས་རྒྱས་དང་བླ་ན་མེད་པ་ཡང་དག་་་་་
པར་རྫོགས་པའི་སངས་རྒྱས་གསུམ་ཆར་ལ་ཡང་འཇུག་སྟེ། དེས་ན་
སངས་རྒྱས་ཀྱི་སྒྲས་རང་སངས་རྒྱས་དག་བསྙད་དོ། །དེ་དག་ནི་
བསྐལ་པ་བརྒྱའི་ཚོགས་བསོད་ནམས་དང་གཟུང་བར་སྣང་བ་་་་་་་་
རྣམས་སེམས་ལས་གུད་ན་མེད་པར་རྟོགས་པའི་ཡེ་ཤེས་གོང་དུ་་
འཕེལ་བའི་ཁྱད་པར་གྱིས་ཉན་ཐོས་རྣམས་ལས་ཁྱད་པར་དུ་་་་
འཕགས་པའི་ཕྱིར་དང་། ཕ་རོལ་ཏུ་ཕྱིན་པའི་ངོ་བོར་གྱུར་པའི་
བྱང་སེམས་ཀྱི་བསོད་ནམས་དང་ཡེ་ཤེས་ཀྱི་ཚོགས་དང་དམིགས་་་་
མེད་ཐུགས་རྗེ་ཆེན་པོ་དང་སྒྲིབ་པ་ཐམས་ཅད་བྲལ་བའི་རྣམ་པ་་་་་

4 དབུ་མ་འཇུག་པའི་མཆན་འགྲེལ།
ཐམས་ཅད་མཁྱེན་པ་ལ་སོགས་པ་མེད་པས་ཡང་དག་པར་རྫོགས་་་་
པའི་སངས་རྒྱས་རྣམས་བས་དམན་པའི་ཕྱིར་ན་འབྲིང་རྣམས་ཏེ་་་་
ཐུབ་དབང་བཅོམ་ལྡན་འདས་ཀྱིས་ཆོས་བསྟན་པ་ལས་སྐྱེས་སོ། །
སངས་རྒྱས་དེ་ནི་བྱང་ཆུབ་སེམས་དཔའ་ལས་འཁྲུངས་ཤིང་་
ཞེས་པ་ནི་བྱང་སེམས་དང་སངས་རྒྱས་ཀྱི་གནས་སྐབས་ཀྱི་ཁྱད་
པར་དང་སེམས་བསྐྱེད་པ་སོགས་ཡང་དག་པར་འཛིན་དུ་འཇུག་པ་
ལས་སོ། །ཡང་བྱང་ཆུབ་སེམས་དཔའ་དེ་ཅིའི་རྒྱུ་ཅན་ཞིག་ཡིན་ཞེ་
་་་་་་་་་་ན་འོག་ཏུ་འཆད་པར་འགྱུར་བའི་རྣམ་པ་ཅན་གྱི་སྙིང་རྗེའི་་་་
སེམས་དང་དངོས་པོ་དང་དངོས་པོ་མེད་པ་ལ་སོགས་པ་མཐའ་་་་་
གཉིས་དང་བྲལ་བའི་ཤེས་རབ་གཉིས་སུ་མེད་པའི་བློ་དང་། །
ཆོས་ཉིད་ཀྱི་དོན་སེམས་ཅན་རྣམས་ཀྱི་ཁོང་དུ་ཆུད་པར་བྱའོ་སྙམ་་་
པའི་བྱང་ཆུབ་ཀྱི་སེམས་རྣམས་ནི་རྒྱལ་སྲས་རྣམས་ཀྱི་རྒྱུའོ། །
དེ་ཡི་རྩ་བ་སྙིང་རྗེར་འདོད། །རྟག་ཏུ་སེམས་ཅན་ཕན་པར་སེམས། །
ཆོས་ལ་མོས་དང་དེ་བཞིན་དེའི། །ཡེ་ཤེས་ཚོལ་བ་དམིགས་པ་འོ། །
རྒྱུ་གསུམ་ངོས་འཛིན། གོ་རིམ། ས་མཚམས། བྱང་ཆུབ་ཀྱི་སེམས་
དང་གཉིས་སུ་མེད་པའི་ཡེ་ཤེས་གཉིས་ཀྱི་རྩ་བ་ཡང་སྙིང་རྗེ་གཙོ་བོ་
ཉིད་དུ་བསྟན་པར་བཞེད་ནས། གང་གི་ཕྱིར་བརྩེ་བའི་སྙིང་རྗེ་
ཉིད་རྒྱལ་བའི་ལོ་ཏོག་ཕུན་སུམ་ཚོགས་པ་འདིའི། །ཐོག་མར་
ས་བོན་དང་ནི་བར་དུ་སྤེལ་བ་ལ་ཆུ་དང་འདྲ་ཞིང་ཐ་མ

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 5
ཡུན་རིང་དུ། །ལོངས་སྤྱོད་ཀྱི་གནས་ལ་འབྲས་བུ་སྨིན་པ་ལྟ་
བུར་འདོད་པར་གྱུར་པ་ཡིན་ཏེ་འདི་ལྟར་སྙིང་རྗེ་ཅན་ནི་གཞན་་
གྱི་སྡུག་བསྡུསྔལ་གྱིས་སྡུགབསྔལ་བ་ཉིད་ཀྱིས་སེམས་ཅན་སྡུག་བསྔལ་་
བར་གྱུར་པ་མ་ལུས་པ་ཡོངས་སུ་བསྐྱབ་པར་བྱ་བའི་ཕྱིར་གདོན་
ཟ་བར་བདག་གིས་འཇིག་རྟེན་འདི་མཐའ་དག་སྡུག་བསྔལ་ནས་་་་
བཏོན་ཏེ་སངས་རྒྱས་ཉིད་ལ་ངེས་པར་སྦྱར་བར་བྱའོ་སྙམ་དུ་ངེས་་་
པར་སེམས་བསྐྱེད་པར་བྱེད་དོ། །དམ་བཅའ་བ་འདི་ཡང་གཉིས་
སུ་མེད་པའི་ཡེ་ཤེས་སྤང་བས་སྒྲུབ་པར་མི་ནུས་པས་གཉིས་སུ་མེད་་
པའི་ཡེ་ཤེས་ལ་ཡང་ངེས་པ་ཁོ་ནར་འཇུག་སྟེ། སངས་རྒྱས་ཀྱི་ཆོས་
ཐམས་ཅད་ཀྱི་ས་བོན་ནི་སྙིང་རྗེ་ཉིད་ཡིན་པ་དེ་ཕྱིར་བདག་གིས་
ཐོག་མར་སྙིང་རྗེ་ཁོ་ན་ལ་བསྟོད་པར་བགྱིའོ། །བྱང་ཆུབ་
སེམས་དཔའ་རྣམས་ཀྱི་སྙིང་རྗེ་སེམས་ཅན་ལ་དམིགས་པའི་དབང་་
དུ་མཛད་ནས་གསུངས་པ་ནི། དང་པོར་ངའོ་ཞེས་རོང་སྟོན་སྨྲ་
བའི་སེངྒེས་ལུགས་འདི་ལ་ཐོག་མར་ཕུང་པོ་དམིགས་ཡུལ་དུ་བྱས་་་་
ནས་གཞི་མེད་ལ་ངའོ་སྙམ་དུ་བཟུང་བ་ནི་ངར་འཛིན་ལྷན་སྐྱེས་་་་་
ཡིན་པས་དེའི་དམིགས་ཡུལ་གྱི་ང་ཙམ་དེ་གང་ཟག་གི་གདགས་་་
གཞི་དང་། འཇིག་ལྟ་ལྷན་སྐྱེས་ཀྱི་དམིགས་ཡུལ་ཡིན་པར་བཞེད་
པ་ཉིད་གཞུང་གི་དགོངས་པ་ཡིན་ཞེས་གོ་རམས་གསུངས། ཡོད་པ་
མ་ཡིན་པའི་བདག་ལ་ཡོད་པར་བརྟགས་ནས་བདེན་པར་མངོན་་་་

དབུ་མ་འཇུག་པའི་མཆན་འགྲེལ།6
པར་ཞེན་གྱུར་ཅིང་། ཀླུ་སྒྲུབ་ཀྱིས། ཐེག་པ་ཆེན་པོ་གང་ཞིག་
ལས༑ །སྙིང་རྗེ་སྔོན་བཏང་སྤྱོད་པ་དང་། །ཡེ་ཤེས་དྲི་མ་མེད་བཤད་
པ༑ །སེམས་ཡོད་སུ་ཞིག་དེ་ལ་སྨོད། །ཅེས་སོ། །དེ་ནས་བདག་གི་
འདི་ཞེས་ངར་འཛིན་གྱི་ཡུལ་ལས་གཞན་པའི་དངོས་པོ་ལ་་་་་་་་་་
ཆགས་པ་བསྐྱེད་པ། །བདག་དང་བདག་གིར་མངོན་པར་ཞེན་
པའི་འཇིག་རྟེན་འདི་ནི་ཆོས་དྲུག་གིས་ཟོ་ཆུན་དང་མཚུངས་ཏེ་་་་
ཟག་བཅས་ཀྱི་ལས་དང་ཆགས་སོགས་ཉོན་མོངས་པའི་ཐག་པས་་་་
ཆེས་དམ་དུ་བསྡམས་པ་འཁྲུལ་འཁོར་བསྐོར་མཁན་རྣམ་པར་ཤེས་
པའི་བསྐྱོད་པ་ལ་རག་ལས་པར་འཇུག་པ་གཞན་གྱི་དབང་དུ་གྱུར་་་་
པ། འཁོར་བའི་ཁྲོན་པ་ཆེན་པོ་སྲིད་པའི་རྩེ་མོ་ནས་མནར་མེད་པ་
ལ་ཐུག་པ་ཟབ་ལ་བར་མེད་པར་འཕྱན་པ། རང་གི་རང་ཉིད་ཀྱིས་
ཐུར་དུ་འགྲོ་བར་འཇུག་པ་དགེ་བའི་སྟོབས་བསྐྱེད་དེ་འབད་པས་་་་
ཅི་ཞིག་ལྟར་དྲང་བར་བྱ་བ། མ་རིག་པ་ལ་སོགས་པ་ཉོན་མོངས་པ་
དང་ལས་དང་སྐྱེ་བའི་ཀུན་ནས་ཉོན་མོངས་པ་གསུམ་ཡོད་ཀྱང་སྔ་་་
མ་དང་ཕྱི་མ་དང་བར་གྱི་རིམ་པ་ངེས་པར་མི་ཟིན་པ། ཉི་མ་རེ་རེ་
ཞིང་སྡུག་བསྔལ་གྱི་སྡུག་བསྔལ་དང་། འགྱུར་བའི་སྡུག་བསྔལ་དག་
གིས་གཙོག་པའི་ཕྱིར་གཞན་དང་གཞན་དུ་འགྱུར་བའི་ཕྱིར་ཟོ་་་་་
ཆུན་འཕྱན་པ༵་ལྟར་རང་དབང་མེད་པ་ཡི། །འགྲོ་བ་ལ་མྱུར་
དུ་སྡུག་བསྔལ་ལས་བསྐྱབ་པར་འདོད་པའི་སྙིང་རྗེར་གྱུར་པ་་་་་་་

མཁན་ཆེན་ཚུལ་ཁྲིམས་རྒྱལ་མཚན་་པོ་ཆེའི་གསུང་འབུམ། ༼ང༽ 7
གང་ཡིན་པ་དེ་ལ་འདུད་དོ། །ཆོས་ལ་དམིགས་པ་དང་དམིགས་
པ་མེད་པའི་སྙིང་རྗེ་ཡང་དམིགས་པའི་སྒོ་ནས་གསལ་བར་བྱ་བའི་་་་
ཕྱིར༑ འགྲོ་བ་རྣམས་རླུང་གིས་གཡོ་བའི་ཆུ་ཡི་ནང་གི་ཟླ་བའི་
གཟུགས་བརྙན་སྐད་ཅིག་སོ་སོར་འཇིག་པ་ལྟར། །འཇིག་ལྟའི་
མཚོར་མ་རིག་ཆུས་གང༌། ཚུལ་མིན་རླུང་གིས་གཡོ་བའི་ནང་གནས།
རང་གི་ལས་ཀྱི་གཟུགས་བརྙན་ལྟ་བུ་མདུན་ན་གནས་པ་རྣམས་་་་་་
སྐད་ཅིག་རེ་རེ་ལ་མི་རྟག་པས་གཡོ་བ་ཉིད་དང་། རང་བཞིན་
ཉིད་ཀྱིས་སྟོང་པར་འདུ་བྱེད་ཀྱི་སྡུག་བསྔལ་མཐོང་བ་ཡི་སངས་
རྒྱས་ཐོབ་འདོད་སྙིང་རྗེར་སྙིང་རྗེ་གསུམ་ལ་དཔེ་གསུམ། ཡུལ་
གསུམ༑ གྱུར་གང་དེ་ལ་འདུད་ཅེས་བྱ་བ་དེ་དང་སྦྱར་བར་བྱའོ། །
བྱང་ཆུབ་སེམས་དཔའ་རྣམས་ཀྱི་བྱང་ཆུབ་སེམས་ཀྱི་དབྱེ་བ་གཉིས་
མེད་ཡེ་ཤེས་སྙིང་རྗེ་ལ་སོགས་པས་ཟིན་པ་རྗེས་ཐོབ་ཀྱི་བློ་དེ་ཡོན་་་་
ཏན་གྱི་རྟེན་བྱེད་པས་སའོ། །དེའི་ཡོན་ཏན་གྱི་གྲངས་དང་། མཐུ་
ཕུལ་དུ་བྱུང་བ། ཕར་ཕྱིན་ལྷག་པ། རྣམ་སྨིན་གོང་འཕེལ་གྱི་བྱེ་
བྲག་གིས། རྣམ་པ་བཅུ་བརྗོད་པར་འདོད་པས། དོན་དམ་བྱང་
ཆུབ་ཀྱི་སེམས་དང་པོའི་དབང་དུ་མཛད་ནས་རྒྱལ་བའི་སྲས་པོ་་་
འདི་ཡི་སེམས་གང་ཞིག་འགྲོ་བ་རྣམས། །རྣམ་པར་གྲོལ་
བར་བྱ་བའི་ཕྱིར་སྙིང་རྗེའི་གཞན་དབང་དུ་གྱུར་ཅིང༌། །མདོ་
སྡེ་ས་བཅུ་པར་གསུངས་པའི་བྱང་ཆུབ་སེམས་དཔའ་ཀུན་ཏུ་་་་་་་་་

..8 དབུ་མ་འཇུག་པའི་མཆན་འགྲེལ།
བཟང་པོའི་སྨོན་པ་གྲངས་མེད་འབུམ་ཕྲག་བཅུ་འདེབས་པས་་་་
རབ་ཏུ་བསྔོས་པ་རབ་ཏུ་དགའ་བ་ཞེས་བྱ་བའི་མིང་ཅན་གཉིས་་
སུ་མེད་པའི་ཡེ་ཤེས་དེའི་རྒྱུ་ཅན་གྱི་མཐོང་སྤང་སྤང་བ་སོགས་ཀྱི་་་་་
མཚན་ཉིད་ཅན་གྱི་འབྲས་བུ་ཉེ་བར་མཚོན་པ་དེ་ལ། །རབ་ཏུ་
གནས་པ་དེ་ནི་སེམས་བསྐྱེད་པ་དང་པོ་ཞེས་བྱ་འོ། །ཡང་གང་
གི་ཚེ་འདི་རབ་ཏུ་དགའ་བ་ཞེས་བྱ་བའི་ས་དང་པོ་ལ་ཞུགས་པར་་་་
གྱུར་པ། དེ་ནས་བཟུང་སྟེ་དོན་དམ་བྱང་ཆུབ་ཀྱི་སེམས་དེ་ནི་
ཐོབ་པར་གྱུར་པ་ཡིས། །བྱང་ཆུབ་སེམས་དཔའ་འཕགས་པ་
ཞེས་བྱ་བའི་སྒྲ་ཁོ་ན་ཉིད་ཀྱིས་བསྙད་དོ། །བྱང་ཆུབ་སེམས་
དཔའི་སྒྲ་འཇུག་ཚུལ་སྤྱོད་པ་དང་ལྟ་བ་གཉིས་ལས་དང་པོ་ནི་སྤྱོད་་
འཇུག་ལས། བྱང་ཆུབ་སེམས་སྐྱེས་གྱུར་ན་སྐད་ཅིག་གིས། །འཁོར་
བའི་བཙོན་རར་བསྡམས་པའི་ཉམ་ཐག་རྣམས། །བདེ་གཤེགས་
རྣམས་ཀྱི་སྲས་ཞེས་བརྗོད་བྱ་ཞིང་། །འཇིག་རྟེན་ལྷ་མིར་བཅས་
པའི་ཕྱག་བྱར་འགྱུར། །ཞེས་དང༌། གཉིས་པ་མཐོང་ལམ་ནས་ཏེ་
འདི་དང་། རྒྱུད་བླ་ལས། མ་དག་མ་དག་དག་པ་དང་། །ཤིན་ཏུ་
རྣམ་དག་གོ་རིམ་བཞིན། །སེམས་ཅན་བྱང་ཆུབ་སེམས་དཔའ་དང།།
དེ་བཞིན་གཤེགས་པ་ཞེས་བརྗོད་དོ། །ཞེས་སོ། །གཞན་ཡང་འདི་
ནི་མོས་སྤྱོད་ཀྱི་ས་དོར་བས་སོ་སོའི་སྐྱེ་བོ་དང་། ཚོགས་གཉིས་གོང་
དུ་འཕེལ་བས་ཉན་ཐོས་དང་། རང་སངས་རྒྱས་ཀྱི་ས་ཐམས་ཅད་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 9
ལས་འདས་པའི་ཕྱིར་དང་། དེ་བཞིན་གཤེགས་པའི་ས་ཀུན་ཏུ་
འོད་ཅེས་བྱ་བའི་རྗེས་སུ་འགྲོ་བའི་ལམ་སྐྱེས་པའི་ཕྱིར་ན་་་་་་་་་་
བཞིན་གཤེགས་པ་རྣམས་ཀྱི་རིགས་སུའ ང་སྐྱེས་པ་སྟེ། །
འདི་ནི་བདག་མེད་གཉིས་མངོན་སུམ་རྟོགས་པས་འཇིགས་ཚོགས་
ལ་ལྟ་བའི་དང་ཚུལ་བརྟུལ་མཆོག་འཛིན་པའི་དང་ཐེ་ཚོམ་གྱི་སྲིད་་་
པར་ཀུན་ཏུ་སྦྱོར་བ་གསུམ་པོ་ཐམས་ཅད་དེ་དག་སླར་མི་སྐྱེ་བ་
སྤངས་པ་ཡིན་ནོ། །བྱང་ཆུབ་སེམས་དཔའ་དེ་ནི་ངེས་པ་
མཐོང་ལམ་ལ་ཞུགས་པས་དེའི་རྒྱུ་ཅན་གྱི་ཡོན་ཏན་བརྒྱ་ཕྲག་བཅུ་་་
གཉིས་ཐོབ་པ་དང་། སའི་མི་མཐུན་པའི་ཕྱོགས་ཀྱི་སྐྱོན་མཐོང་
སྤང་དང་བྲལ་བས་ཐུན་མོང་མ་ཡིན་པའི་དགའ་བ་མཆོག་ཏུ་་་་་་
གྱུར་པ་འཆང་ཞིང་། །འཇིག་རྟེན་གྱི་ཁམས་བརྒྱ་ཀུན་ནས་
གཡོ་བར་ནུས་པར་གྱུར་པའང་ཡིན། །ས་དང་པོ་ནས་སངས་
རྒྱས་ཀྱི་སའི་བར་དུ་ས་ནས་སར་གནོན་པར་བྱེད་ཅིང་གོང་་་་་་
མར་རབ་ཏུ་འགྲོ་བར་འགྱུར་ཞིང་། །དེ་ཚེ་འདི་ཡི་ངན་
འགྲོའི་ལམ་རྣམས་མཐའ་དག་འགག་པར་འགྱུར་ལ། །དེ་ཚེ་
འདི་ཡི་སོ་སོ་སྐྱེ་བོའི་འདུ་ཤེས་མེད་པའི་སེམས་ཅན་དང་བྱང་གི་
སྒྲ་མི་སྙན་དང་ཚངས་པ་ཆེན་པོར་སྐྱེ་བའི་ས་དང་མོས་པས་སྤྱོད་་་་”
པའི་ས་རྣམས་ཐམས་ཅད་ཀྱང་ཟད་དོ། །དེ་ཉིད་ཉན་ཐོས་
རྣམས་ལ་ཐེ་ཚོམ་བསལ་བའི་དོན་དུ་དཔེའི་སྒོ་ནས་བསྟན་པར་བྱ་་་

10 དབུ་མ་འཇུག་པའི་མཆན་འགྲེལ།
བའི་ཕྱིར། འདི་ནི་ཉན་ཐོས་ཀྱི་ཐེག་པར་འབྲས་བུ་ལ་ཞུགས་པ་
དང་༑ འབྲས་བུའི་ལམ་ལ་གནས་པའི་དབྱེ་བས་ཉན་ཐོས་ཀྱི་ས་
བརྒྱད་ཡོད་པའི་འཕགས་པ་བརྒྱད་པ་ཇི་ལྟ་བ་དེ་ལྟར་ཉེ་བར་
བསྟན་པ་ཡིན་ཏེ་ཉན་ཐོས་རང་ལམ་དང་རྗེས་སུ་མཐུན་པའི་་་་་
འཕགས་པའི་ཚོས་རྟོགས་པ་ལས་སྐྱོན་དང་བྲལ་ཞིང་ཡོན་ཏན་་་་་་་
གསར་དུ་ཐོབ་པ་དེ་དང་མཚུངས་པའོ། །ཡས་བགྲང་བའི་དབང་
དུ་བྱས་ནས་རྒྱུན་ཞུགས་ཞུགས་པ་ཞེས་པའི་དོན་ཏོ། །དེས་ན་ཐེག་
ཆེན་འདིར་བྱང་སེམས་ཀྱི་ས་བཅུ་ཡོད། དེ་དག་རང་དང་འཚམས་
པའི་ཡོན་ཏན་འབྱུང་བ་དང་། སྐྱོན་ཟད་པ་རྒྱུན་དུ་ཞུགས་པའི་
དཔེས་བསྟན་པའོ། །རྫོགས་པའི་བྱང་ཆུབ་ཀྱི་སེམས་ལྟ་ཞིག་
དང་པོ་ལ་གནས་པས་ཀྱང༌། །ཐུབ་པའི་དབང་པོའི་གསུང་
ལས་སྐྱེས་པའི་ཉན་ཐོས་དང་བཅས་པའི་རང་སངས་རྒྱས་་་་་་་
རྣམས་ནི། །བསོད་ནམས་དག་གི་དབང་གིས་ཕམ་པར་བྱས་
ནས་བསོད་ནམས་རྣམ་པར་འཕེལ་ཏེ། ཇི་སྐད་དུ། འཕགས་པ་
བྱམས་པའི་རྣམ་པར་ཐར་པ་ལས། རིགས་ཀྱི་བུ་འདི་ལྟ་སྟེ། དཔེར་
ན༑ རྒྱལ་པོའི་བུ་སྐྱེས་ནས་རིང་པོར་མ་ལོན་པ་དབུ་གདུགས་ཀྱི་
རྣམ་པ་སོགས་རྒྱལ་པོའི་མཚན་དང་ལྡན་པས་བློན་པོའི་ཚོགས་རྒན་
པོ་གཙོ་བོར་གྱུར་པ་ཐམས་ཅད་ཀྱང་རྒྱལ་པོའི་རིགས་ཀྱི་བདག་་་
ཉིད་ཆེ་བའི་དབང་གིས་ཟིལ་གྱིས་གནོན་ཏོ། །དེ་བཞིན་དུ་བྱང་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 11
ཆུབ་སེམས་དཔའ་ལས་དང་པོ་པ་བྱང་ཆུབ་ཏུ་སེམས་བསྐྱེད་ནས་
རིང་པོ་མ་ལོན་པ། དེ་བཞིན་གཤེགས་པ་ཆོས་ཀྱི་རྒྱལ་པོའི་རིགས་
སུ་སྐྱེས་པས་ཀྱང་བྱང་ཆུབ་ཀྱི་སེམས་དང་། སྙིང་རྗེའི་དབང་གིས་
ཉན་ཐོས་དང་རང་སངས་རྒྱས་ཡུན་རིང་དུ་ཚངས་པར་
རྣམས་ཟིལ་གྱིས་གནོན་ཏོ། །རིགས་ཀྱི་བུ་འདི་ལྟ་སྟེ། དཔེར་ན་
ནམ་མཁའ་ལྡིང་གི་དབང་པོ་ཆེན་པོའི་ཕྲུ་གུ་སྐྱེས་ནས་རིང་པོར་མ་་
ལོན་པའི་གཤོག་པའི་རླུང་གི་ཤུགས་དང་། མིག་ཡོངས་སུ་དག་
པའི་ཡོན་ཏན་གང་ཡིན་པ་དེ་ནི་དེ་ལས་གཞན་པའི་བྱའི་ཚོགས་མ་་
ལུས་པ་རྒས་པར་གྱུར་པ་ཐམས་ཅད་ལ་ཡོད་པ་མ་ཡིན་ནོ། ། དེ་
བཞིན་དུ་བྱང་ཆུབ་སེམས་དཔའ་བྱང་ཆུབ་ཏུ་སེམས་དང་པོ་བསྐྱེད་
པ། དེ་བཞིན་གཤེགས་པ་ནམ་མཁའ་ལྡིང་གི་དབང་པོ་ཆེན་པོའི་
རིགས་ཀྱི་རྒྱུད་དུ་ཡང་དག་པར་བྱུང་བ་ནམ་མཁའ་ལྡིང་གི་དབང་་་་
པོ་ཆེན་པོའི་ཕྲུ་གུ་ཐམས་ཅད་མཁྱེན་པ་ཉིད་དུ་སེམས་བསྐྱེད་པའི་་་
གཤོག་པའི་སྟོབས་ཀྱིས་ཕ་རོལ་གནོན་པ་དང་། སེམས་ཅན་ཐམས་
ཅད་སྡུག་བསྔལ་ལས་འདོན་པར་འདོད་པའི་ལྷག་པའི་བསམ་པ་་་་
ཡོངས་སུ་དག་པའི་མིག་གི་ཡོན་ཏན་གང་ཡིན་པ་དེ་ནི་བསྐལ་བ་་་་
བརྒྱ་སྟོང་དུ་ངེས་པར་འབྱུང་བའི་ཉན་ཐོས་དང་།ྋྋ རང་སངས་
རྒྱས་ཐམས་ཅད་ལ་ཡོད་པ་མ་ཡིན་ནོ་ཞེས་པ་ལ་སོགས་པ་གསུངས་་
པ་ལྟ་བུའོ། །དེ་ནི་ས་བདུན་པ་རིང་དུ་སོང་བར་བློ་ཡང་ལྷག་

12 དབུ་མ་འཇུག་པའི་མཆན་འགྲེལ།
པར་འགྱུར་ཏེ། འཕགས་པ་ས་བཅུ་པ་ལས་ཀྱང་། ཀྱེ་རྒྱལ་བའི་
སྲས་དག་འདི་ལྟ་སྟེ། དཔེར་ན་རྒྱལ་པོའི་རིགས་སུ་སྐྱེས་པའི་རྒྱལ་
པོའི་བུ་རྒྱལ་པོའི་མཚན་དང་ལྡན་པ་ནི་སྐྱེས་པ་ཙམ་གྱིས་རྒྱལ་པོའི་་
བྱིན་གྱིས་བློན་པོའི་ཚོགས་ཐམས་ཅད་ཟིལ་གྱིས་གནོན་གྱི་རང་གི་་་་
བློའི་སྟོབས་ཀྱིས་རྣམ་པར་དཔྱད་པས་ནི་མ་ཡིན་ནོ། །ནམ་དེ་ནར་
སོན་པར་གྱུར་པ་དེའི་ཚེ་རང་གི་བློའི་སྟོབས་བསྐྱེད་པས་བློན་པོའི་་་
བྱ་བ་ཐམས་ཅད་ལས་ཤིན་ཏུ་འདས་པ་ཡིན་ནོ། །ཀྱེ་རྒྱལ་བའི་སྲས་
དག་དེ་བཞིན་དུ་བྱང་ཆུབ་སེམས་དཔའ་ཡང་སེམས་བསྐྱེད་མ་ཐག་
ཏུ་ལྷག་པའི་བསམ་པའི་ཆེ་བ་ཉིད་ཀྱིས་ཉན་ཐོས་དང་རང་སངས་་་
རྒྱས་ཐམས་ཅད་ཟིལ་གྱིས་གནོན་གྱི་རང་གི་བློའི་སྟོབས་ཀྱིས་རྣམ་་་་
པར་དཔྱད་པས་ནི་མ་ཡིན་ནོ། །བྱང་ཆུབ་སེམས་དཔའི་ས་བདུན་
པ་འདི་ལ་གནས་པའི་བྱང་ཆུབ་སེམས་དཔས་ནི་རང་གི་ཡུལ་ཆོས་་་་
ཀྱི་དབྱིངས་ཤེས་པའི་ཐེག་ཆེན་རང་གི་ཡུལ་ཐུན་མོང་མ་ཡིན་པ་་་་་
སྤྲོས་པ་མཐའ་དག་བཀག་པའི་འགོག་པ་ཐོས་བསམ་གྱིས་ཤེས་པ་་་་
ཚོགས་སྦྱོར་ནས་ཡོད། མངོན་སུམ་ཤེས་པ་ས་དང་པོ་ནས་ཡོད་
ཀྱང་དེའི་ཆེ་བ་ནི་མཚན་འཛིན་སླར་མི་སྐྱེ་བའི་ཆོས་ཅན་དུ་བྱེད་པ་
ས་བདུན་པ་ནས་ཡོད་པས་ཆེ་བ་མཚན་འཛིན་ཐམས་ཅད་སྤངས་་་་་
པ་ལ་གནས་པས་ཉན་ཐོས་དང་རང་སངས་རྒྱས་ཀྱི་བྱ་བ་ཐམས་་་་་
ཅད་ལས་ཤིན་ཏུ་འདས་པ་ཡིན་ནོ་ཞེས་ཇི་སྐད་གསུངས་པ་ལྟ་བུའོ།།

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 13
དེའི་ཕྱིར་དེ་ལྟར་ན་རིང་དུ་སོང་བ་ཁོ་ན་ནས་བཟུང་ནས་ནི་བྱང་་་་
ཆུབ་སེམས་དཔས་རང་གི་བློའི་སྟོབས་བསྐྱེད་པས་ཀྱང་ཉན་ཐོ་་་་
དང་རང་སངས་རྒྱས་དག་ཟིལ་གྱིས་གནོན་པར་འགྱུར་གྱི། ས་འོག་
མ་རྣམས་སུ་ནི་མ་ཡིན་ནོ་ཞེས་བྱ་བར་ཤེས་པར་བྱའོ། །ལུང་འདི་
ལས་ནི་ཉན་ཐོས་དང་རང་སངས་རྒྱས་རྣམས་ལ་ཡང་ཆོས་ཕུང་པོ་་་
ཐམས་ཅད་རང་བཞིན་མེད་པར་ཤེས་པ་ཆོས་བདག་མེད་རྟོགས་པ་
ཡང་ཡོད་དོ་ཞེས་བྱ་བ་གསལ་བར་ངེས་ཏེ། དེ་ལྟར་མ་ཡིན་ན་ཉན་
རང་དེ་དག་དངོས་པོ་རང་བཞིན་མེད་པར་ཡོངས་སུ་ཤེས་པ
བྲལ་བའི་ཕྱིར། འཇིག་རྟེན་པའི་འདོད་ཆགས་དང་
དག་ཀྱང་སེམས་དང་པོ་བསྐྱེད་པའི་བྱང་ཆུབ་སེམས་དཔས་ཀྱང་
རང་གི་བློས་རྣམ་པར་དཔྱད་པས་ཀྱང་ཟིལ་གྱིས་གནོན་པར་འགྱུར་
ལ ཕྱི་རོལ་བ་བཞིན་དུ་འདི་དག་གིས་ཁམས་གསུམ་ན་སྤྱོད་པའི་
ཕྲ་རྒྱས་ཐམས་ཅད་སྤངས་པར་ཡང་མི་འགྱུར་ཕུང་པོ་རང་བཞིན་་་་་
མེད་པ་ཤེས་པ་དང་བྲལ་བའི་ཕྱིར་རོ། །གཟུགས་ལ་སོགས་པའི་
རང་གི་ངོ་བོ་ལ་བདེན་པར་དམིགས་པས་ཕྱིན་ཅི་ལོག་ཏུ་འགྱུར་་
བའི་ཕྱིར་གང་ཟག་གི་བདག་མེད་པར་རྟོགས་པར་ཡང་མི་འགྱུར་་་་་
ཏེ། བདག་ཏུ་ཐ་སྙད་གདགས་པའི་རྒྱུ་ཕུང་པོ་ལ་བདེན་པར་
དམིགས་པའི་ཕྱིར་རོ། །ཇི་སྐད་དུ་རིན་པོ་ཆེའི་ཕྲེང་བ་ལས།
སྲིད་ཕུང་པོར་འཛིན་ཡོད་པ། །དེ་སྲིད་དེ་ལ་ངར་འཛིན་ཉིད། །

14 དབུ་མ་འཇུག་པའི་མཆན་འགྲེལ
ངར་འཛིན་ཡོད་ན་ཡང་ལས་ཏེ། །དེ་ལས་ཡང་ནི་སྐྱེ་བ་ཡིན། །ལམ་
དེ་གསུམ་ཐོག་མཐའ་དབུས་མེད་པ། །འཁོར་བའི་དཀྱིལ་འཁོར་
མགལ་མེ་ཡི། །དཀྱིལ་འཁོར་ལྟ་བུ་ཕན་ཚུན་གྱི། །རྒྱུ་ཅན་འདི་ནི་
འཁོར་བར་འགྱུར། ྋ །འཁོར་བའི་འཁོར་ལོའམ་ཕུང་པོ་དེ་ནི་ར
གཞན་གཉིས་ཀ་དང་། །དུས་གསུམ་ཉིད་དུའ ང་སྐྱེ་བ་མ་མཐོང་
བའི་ཤེས་རབ་ཡོད་ན་དེའི་ཕྱིར། །ངར་འཛིན་པ་ནི་ཟད་པར་
འགྱུར། །དེ་ནས་ལས་དང་སྐྱེ་བ་ཡང་། །ཞེས་གསུངས་སོ།
ཇི་ལྟར་མིག་ནི་འཁྲུལ་པ་ཡིས། །མགལ་མེའི་འཁོར་ལོ་འཛིན་བྱེད་
པ༑ །དེ་བཞིན་དབང་པོ་རྣམས་ཀྱིས་ནི། །དུ་ལྟའི་ཡུལ་གཟུགས་
སོགས་དག་འཛིན་པར་བྱེད། ྋ །དབང་པོ་དང་ནི་དེའི་ཡུལ་དབང་
དོན་རྣམས། །འབྱུང་བ་ལྔ་རྒྱུར་བྱས་པ་ཡི་རང་བཞིན་འདོད། །
འབྱུང་བ་སོ་སོར་དོན་རང་བཞིན་མེད་པས། །དབང་པོ་དང་དོན་
འདི་དག་དོན་དུ་དོན་མེད་དོ། །ཇི་ལྟར་རང་བཞིན་མེད་ཅེ་ན། །
འབྱུང་རྣམས་སོ་སོར་ཐ་དད་པར་གྲུབ་ན། །ས་སོགས་ལ་མི་བལྟོས་
པས་བུད་ཤིང་མེད་པའི་མེར་ཐལ་འགྱུར། །ཐམས་ཅད་འདུས་པ་
ན་སོ་སོའི་མཚན་ཉིད་མེད་འགྱུར་ཏེ། །མེའི་ལྷག་མ་ལ་ཡང་དེ་ལྟར་
ངེས།༑ །དེ་ལྟར་འབྱུང་རྣམས་སོ་སོ་དང་འདུས་པ་རྣམ་གཉིས་
སུའང་། །དོན་ནམ་རང་བཞིན་མེད་པས་ན་འདུས་དོན་མེད། །
འདུས་པ་དོན་མེད་ཉིད་ཀྱི་ཕྱིར། །གཟུགས་ཀྱང་དོན་དམ་དུ་དོན་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 15
རང་བཞིན་མེད་དོ། །དེ་བཞིན་དུ་རྣམ་ཤེས་ཚོར་དང་འདུ་ཤེས་
དང་། །འདུ་བྱེད་རྣམས་ཀྱང་ཐམས་ཅད་དུ་སྐྱེ་བ་མེད་པས། །སོ་
སོར་བདག་ཉིད་དོན་མེད་ཕྱིར། །དམ་པའི་དོན་དུ་དོན་མེད་དོ།
ཕུང་པོ་སོགས་རང་བཞིན་མེད་པར་ཤེས་པས་བདེ་སྡུག་ལ་སྲེད་པ་་་
སོགས་ལོག་པས་གྲོལ་བར་བསྟན་པ་ནི། ཇི་ལྟར་བཀྲེས་སྐོམ་སོགས་
སྡུག་བསྡུལ་ཕྱིར་བཅོས་ལ། །དོན་དུ་བདེ་བར་ང་རྒྱལ་བྱེད། །དེ་
བཞིན་ཚིམ་པ་སོགས་བདེ་འཇོམས་བྱུང་བ་ལ། །སྡུག་བསྔལ་དུ་
ཡང་ང་རྒྱལ་བྱེད་མོད་ཀྱི། །དེ་ལྟར་ངོ་བོ་ཉིད་མེད་ལ་གོམས་པའི་
ཕྱིར། །བདེ་དང་ཕྲད་པའི་སྲེད་པ་དང༌། །སྡུག་བསྔལ་བྲལ་བའི་
སྲེད་པ་སྤོང་ངོ་། །དེ་ཕྱིར་དེ་ལྟར་རང་བཞིན་མེད་པར་མཐོང་བས་
གྲོལ། །གང་གིས་དེ་ལྟར་མཐོང་བར་འགྱུར་ཞེ་ན། །ཐ་སྙད་དུ་ནི་
སེམས་ལ་བརྗོད། །སེམས་ཀྱིས་མཐོང་། སེམས་བྱུང་མེད་པར་
སེམས་མེད་དེ། །སེམས་རང་བཞིན་མེད་པས་དོན་མེད་ཕྱིར་ན་
ཡོད་མི་འདོད། །དེ་ལྟར་ཡང་དག་ཇི་བཞིན་དུ། །འགྲོ་བ་དོན་མེད་
ཤེས་ནས་ནི། །རྒྱུ་ཤིང་མེད་པ་ཡི་མེ་བཞིན་དུ། །གནས་སྣོད་མེད་
ལུས་ལེན་མེད་མྱ་ངན་འདའ། །ཞེས་གསུངས་སོ། །ཅི་སྟེ་བྱང་ཆུབ་
སེམས་དཔའ་རྣམས་ཁོ་ནས་དེ་ལྟར་རང་བཞིན་མེད་པར་མཐོང་
ཡིན་ནོ་ཞེ་ན། དེ་ཡང་ཡོད་པ་མ་ཡིན་ཏེ། ཉན་ཐོས་དང་རང་
སངས་རྒྱས་རྣམས་ཀྱི་དབང་དུ་བྱས་ནས་དེ་སྐད་དུ་གསུངས་པའི་་་་

16 དབུ་མ་འཇུག་པའི་མཆན་འགྲེལ།
ཕྱིར་རོ། །འདི་ཇི་ལྟར་ཤེས་ཤེ་ན། བརྗོད་པར་བྱ་སྟེ། མཇུག་ཐོགས་
ཁོ་ནར་བྱང་ཆུབ་སེམས་དཔའ་རྣམས་ཀྱི་དབང་དུ་མཛད་ནས། དེ་
ལྟར་བྱང་ཆུབ་སེམས་དཔས་ཀྱང་། །མཐོང་ནས་བྱང་ཆུབ་མྱང་
འདས་ངེས་པར་འདོད། །འོན་ཀྱང་བྱང་སེམས་དེ་ནི་སྙིང་རྗེ་ཡིས། །
བྱང་ཆུབ་སྙིང་པོ་ལ་མཆིས་ཀྱི་བར་དུ་སྲིད་པར་ཉིང་མཚམས་སྦྱོར་་་
བ་ཡིན་ནོ། །ཞེས་བྱ་བ་ལ་སོགས་པ་གསུངས་པའི་ཕྱིར་རོ། །ཉན་
ཐོས་ལ་བསྟན་པའི་མདོ་གཞན་དག་ལས་ཀྱང་། ཉན་ཐོས་རྣམས་
ཀྱི་ཉོན་མོངས་པའི་སྒྲིབ་པ་སྤང་བར་བྱ་བའི་ཕྱིར། གཟུགས་ནི་
དབུ་བ་རྡོས་པ་གསོབ་འདྲ། །ཚོར་བ་ཆུ་ཡི་ཆུ་བུར་བཞིན་མི་རྟག །
འདུ་ཤེས་སྨིག་རྒྱུ་ལྟ་བུ་སྟོང་སྟེ། །འདུ་བྱེད་རྣམས་ནི་ཆུ་ཤིང་བཞིན་
སྙིང་པོ་མེད། །རྣམ་པར་ཤེས་པ་སྒྱུ་མ་ལྟར་རང་བཞིན་མེད། །ཉི་
མའི་གཉེན་གྱིས་བཀའ་སྩལ་ཏོ། །ཞེས་བྱ་བ་ལ་སོགས་པས་དབུ་བ་
རྡོས་པ་དང་། ཆུའི་ཆུ་བུར་དང་། སྨིག་རྒྱུའི་ཆུ་དང་། ཆུ་ཤིང་གི་
ཕུང་པོ་དང་། སྒྱུ་མ་ལ་སོགས་པའི་དཔེ་དག་གིས་འདུ་བྱེད་རྣམས་
ངེས་པར་དཔྱད་པ་ཡིན་ནོ། །དོན་འདི་ཉིད་སྟོན་པར་མཛད་པ་ནི།
སློབ་དཔོན་གྱི་ཞལ་སྔ་ནས་ཀྱིས།ྋ ཐེག་པ་ཆེ་ལས་གདོད་ནས་སྐྱེ་
མེད་བསྟན། །གཞན་གྱི་ཐེག་པར་སྐད་ཅིག་མར་ཟད་པ་སྟོང
ཉིད༑ །ཟད་དང་མི་སྐྱེ་དོན་དུ་ནི། །རང་བཞིན་མེད་པར་གཅིག་པ་
དེ་ཕྱིར་ཐེག་ཆེན་འདི་ཉན་ཐོས་རྣམས་ཀྱིས་བཟོད་པར་གྱིས།

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 17
ཞེས་བྱ་བ་དང་། དེ་བཞིན་དུ། བཅོམ་ལྡན་དངོས་དང་དངོས་མེད་
པ༑ །མཁྱེན་པས་ཀཱ་ཏྱཱ་ཡ་ན་ཡི། །གདམས་ངག་ལས་ནི་ཡོད་རྟག་པ་
དང་། །མེད་ཆད་པ་གཉིས་ཀ་དགག་པར་མཛད། །ཅེས་གསུངས་
སོ༑།དེ་ཡང་ཀཱ་ཏྰ་ཡ་ན་གང་གི་ཕྱིར་འཇིག་རྟེན་འདི་ཕལ་ཆེར་ཡོད་
པ་ཉིད་དང་མེད་པ་ཉིད་དུ་འཛིན་པར་ཞེན་པ་དེའི་སྐྱེ་བ་དང་། རྒ་
བ་དང་། ན་བ་དང་། འཆི་བ་དང་། མྱ་ངན་དང་། སྨྲེ་སྔགས་
འདོན་པ་དང་། སྡུག་བསྔལ་བ་དང་། ཡིད་མི་བདེ་བའི་སྒོ་ནས་
ཡོངས་སུ་གྲོལ་བར་མི་འགྱུར་བ་དང༌། འགྲོ་བ་ལྔར་འཁོར་བ་ལས་
ཀྱང་ཡོངས་སུ་གྲོལ་བར་མི་འགྱུར་བ་དང༌། ཞེས་པ་ལ་སོགས་པ་
གསུངས་སོ། །མདོ་འདི་སྡེ་པ་ཐམས་ཅད་ཀྱིས་ཁས་ལེན་པ་ཡིན་
པས་དེ་སྐད་དུ་གསུངས་པ་ཡིན་ནོ། །ལེགས་ལྡན་འབྱེད་གང་ཞིག་
གལ་ཏེ་ཉན་ཐོས་ཀྱི་ཐེག་པ་ལས་ཀྱང་ཆོས་ལ་བདག་མེད་པར་་་་་་་
བསྟུན་ན་དེའི་ཚེ་ཐེག་པ་ཆེན་པོ་བསྟན་པ་དོན་མེད་པར་འགྱུར་རོ་་་
སྙམ་དུ་སེམས་པ་དེའི་ལུགས་དེ་ཡང་འདི་ལྟར་རིགས་པ་དང་ལུང་་་
དང་འགལ་བར་རྟོགས་སོ། །ཐེག་པ་ཆེན་པོ་བསྟན་པས་ནི་ཆོས་ལ་
བདག་མེད་པ་ཙམ་འབའ་ཞིག་སྟོན་པར་བྱེད་པ་མ་ཡིན་གྱི། འོ་ན་
ཅི་ཞེ་ན། བྱང་ཆུབ་སེམས་དཔའ་རྣམས་ཀྱི་ས་དང་ཕ་རོལ་ཏུ་ཕྱིན་
པ་དང་སྨོན་ལམ་དང་སྙིང་རྗེ་ཆེན་པོ་ལ་སོགས་པ་དང་ཡོངས་སུ་་་་་
བསྔོ་བ་དང་ཚོགས་གཉིས་དང་བསམ་གྱིས་མི་ཁྱབ་པའི་ཆོས་ཉིད་་་

18 དབུ་མ་འཇུག་པའི་མཆན་འགྲེལ།
སྤྲོས་བྲལ་རྟོགས་པས་ཀྱང་ཡིན་ནོ། །ཇི་སྐད་དུ་རིན་པོ་ཆེའི་ཕྲེང་
ལས༑ ཉན་ཐོས་ཐེག་པ་དེ་ལས་ནི། །སྔར་བསྟན་པའི་བྱང་ཆུབ་
སེམས་དཔའི་སྨོན་ལམ་དང་། །ཕར་ཕྱིན་གྱི་སྤྱོད་པ་ཡོངས་བསྔོ་མ་
བཤད་དེས། །བྱང་ཆུབ་སེམས་དཔར་ག་ལ་འགྱུར། །བྱང་ཆུབ་སྤྱོད་
ལ་གནས་པའི་དོན། །ཉན་ཐོས་ཀྱི་མདོ་སྡེ་ལས་ནི་བཀའ་མ་སྩལ། །
ཐེག་པ་ཆེ་ལས་བཀའ་སྩལ་པ། །དེ་ཕྱིར་མཁས་པ་རྣམས་ཀྱིས་
སངས་རྒྱས་ཀྱི་བཀར་ཟུངས། །ཞེས་གསུངས་སོ། །ཆོས་ཀྱི་བདག་
མེད་པ་གསལ་བར་བྱ་བའི་ཕྱིར་ཐེག་པ་ཆེན་པོ་བསྟན་པ་ཡང་་་་་
རིགས་པ་ཉིད་དེ་རྒྱས་པར་བསྟན་པ་བརྗོད་པར་འདོད་པའི་ཕྱིར་་་་
རོ༑ །ཉན་ཐོས་ཀྱི་ཐེག་པ་ལས་ནི་གཟུགས་དབུ་བ་རྡོས་པ་སོགས་
ཆོས་ཀྱི་བདག་མེད་པ་མདོར་མཚོན་པ་ཙམ་ཞིག་ཏུ་ཟད་དེ།
སྐད་དུ། སློབ་དཔོན་གྱི་ཞལ་སྔ་ནས་ཀྱིས། དངོས་པོ་རྣམས་མཚན་
མ་མེད་པ་མ་རྟོགས་པར། །ཁྱོད་ཀྱིས་ཐར་པ་མེད་པར་གསུངས། །
དེ་ཕྱིར་ཁྱོད་ཀྱིས་ཐེག་ཆེན་ལས། །མཚན་མ་མེད་པ་དེ་ནི་ཚང་བར་
བསྟན་པ་ལགས། །ཞེས་གསུངས་སོ། །ཞར་ལ་འོང་བས་ཆོག་གོ། །
དེ་ཉིད་ཀྱི་ཕྱིར་བློ་མ་དཀྲུགས་པ་རྣམས་ཀྱིས་རང་ཉིད་ཀྱིས་ཉན་་་་་
ཐོས་ལ་ཡང་ཆོས་ཀྱི་བདག་མེད་ཡོངས་སུ་ཤེས་པ་ཡོད་པ་དེ་ཁོ་ན་་་་
ཉིད་ཁོང་དུ་ཆུད་པར་ནུས་པས་དཀྱུས་མ་ཉིད་བརྗོད་པར་བྱའོ། །
ས་དང་པོའི་རྣམ་བཞག་དེ་ཚེ་ས་རབ་རབ་ཏུ་ཏུ་དགའ་བ་དགའ་བ་ཐོབ་ཐོབ་པ་དེ་ལ་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 19
རྫོགས་སངས་རྒྱས་ཀྱི་བྱང་ཆུབ་ཀྱི་རྒྱུ། །ས་བཅུའི་མཉམ་བཞག་
རྣམས་ལ་ཤེར་ཕྱིན་གཙོ་བོར་གྱུར་པའི་ཕར་ཕྱིན་གཞན་ལྡན་པར་
ཁྱད་མེད་ཀྱང་། རྗེས་ཐོབ་ཏུ་ཕར་ཕྱིན་བཅུ་ལ་གཙོ་བོར་སྤྱོད་པའི་
ཁྱད་པར་ཡོད་པས་ཕ་རོལ་ཏུ་ཕྱིན་པ་བཅུ་ལས་ས་འདིར་དང་པོ་་་
སྦྱིན་པའི་ཕ་རོལ་ཏུ་ཕྱིན་པ་ཉིད་ནི་ལྷག་པར་འགྱུར་ལ་དེ་ལས་་
གཞན་རྣམས་མེད་པ་ནི་མ་ཡིན་ནོ། །སྦྱིན་པ་དེ་ཡང་རྣམ་མཁྱེན་གྱི་
རྒྱུ་དང་པོ་ཡིན་ནོ། །ཕྱི་ནང་གི་དངོས་པོ་གཞན་ལྟ་ཅི་སྨོས་རང་གི་
ཤ་སྟེར་བ་ལའང་གུས་པར་བྱས་པ་ཡིས། །བྱང་ཆུབ་སེམས་
དཔའི་ཡོན་ཏན་མངོན་སུམ་མ་ཡིན་པས་སྣང་དུ་མི་རུང་བ་ཆོས་་་
དབྱིངས་ཀུན་ཏུ་འགྲོ་བའི་དོན་རྟོགས་པ་སོགས་རྣམས་ཀྱང་དུ་བ་་་་་
ལ་སོགས་པ་ལས་མེ་ལ་སོགས་པ་བཞིན་དུ་རྗེས་སུ་དཔོག་པའི་་་་་
རྒྱུར་ཡང་འགྱུར་རོ། །སྐྱེ་བོ་འདི་ཀུན་བདེ་བ་མངོན་པར་
འདོད་ཅིང༌། །མི་རྣམས་ཀྱི་བདེ་བའང་ལོངས་སྤྱོད་མེད་ན་
འབྱུང་བ་མིན་ལ། །ལོངས་སྤྱོད་ཀྱང་ནི་སྦྱིན་པ་ལས་བྱུང་བའི་
བསོད་ནམས་བྱ་བའི་དངོས་པོ་ལས་འབྱུང་བར་མཁྱེན་ནས། །
འགྲོ་བ་མ་ལུས་པའི་བསམ་པའི་རང་བཞིན་མཁྱེན་པའི་ཐུབ་པས་"
ཚུལ་ཁྲིམས་ལ་སོགས་པའི་གཏམ་རྣམས་ལས་ཆེས་ཐོག་མར་དང་་་་་
པོར་སྦྱིན་པའི་གཏམ་མཛད་དོ། །སྙིང་རྗེ་དམན་ཞིང་ཤིན་
ཏུ་རྩུབ་པའི་སེམས་ཅན། །རང་དོན་ལྷུར་ལེན་པ་ཉིད་དུ་

20 དབུ་མ་འཇུག་པའི་མཆན་འགྲེལ།
གྱུར་པ་ཚོང་པ་ལྟ་བུ་གང་ཡིན་པ། །དེ་དག་གི་ཡང་འདོད་
པའི་ལོངས་སྤྱོད་རྣམས་ཐོབ་སྟེ། །ལུས་ཀྱི་སྡུག་བསྔལ་ཡིད་དུ་
མི་འོང་བ་བཀྲེས་པ་དང་སྐོམ་པ་ལ་སོགས་པ་ཉེ་བར་ཞི་བའི་རྒྱུར་
གྱུར་པ་ནི་སྦྱིན་པ་ལས་འབྱུང་ངོ༌། །གང་ཞིག་སྙིང་རྗེ་དང་བྲལ་
ནས་རང་གི་སྡུག་བསྔལ་ཕྱིར་བཅོས་པ་ལ་ལྟོས་པ་ཉིད་ཀྱིས་སྦྱིན་་་་་
པར་འདོད་པ་འདི་ཡང་སྦྱིན་པ་གཏོང་བའི་སྐབས་ཀྱི་དུས་་་་་་
ནམ་ཞིག་གི་ཚེ། །སྦྱིན་བདག་གཏོང་བ་པོའི་ཐད་དུ་དམ་པ་དག་
གིས་བགྲོད་པ་ཡིན་ནོ་ཞེས་འབྱུང་བའི་ཕྱིར། འཕགས་པའི་སྐྱེ་བོ་
དང་འཕྲད་པ་མྱུར་དུ་འཐོབ་སྟེ། །དེ་ནས་དེས་ཉེ་བར་བསྟན་
པ་ལས་འཁོར་བ་ལ་ཡོན་ཏན་མེད་པར་ཕྱིན་ཅི་ལོག་བཞི་རིག་ཅིང་་
འཕགས་པའི་ལམ་དྲི་མ་མེད་པ་མངོན་དུ་བྱས་ནས་སྡུག་བསྔལ་ཉེ་་་
བར་ཞི་བས་མ་རིག་པ་སྤངས་ནས་སྲིད་རྒྱུན་སྐྱེ་ཤིའི་བརྒྱུད་པ་་
ཡང་དག་པར་བཅད་པར་བྱས་ཏེ། །དེ་ཡི་རྒྱུ་ཅན་དེ་ནི་ཞི་
བར་འགྲོ་བར་འགྱུར་རོ། །འགྲོ་ལ་ཕན་པར་དམ་བཅས་པའི་
ཡིད་ཅན་རྒྱལ་སྲས་རྣམས། །སྦྱིན་པས་རིང་པོར་མི་ཐོགས་
པར་སྦྱིན་པ་དང་དུས་མཉམ་པ་ཁོ་ནས་འབྲས་བུ་སློང་བའི་ཡིད་་་་་
ཚིམ་པའི་དགའ་བ་འཐོབ་པ་ཡིན་ནོ། །གང་ཕྱིར་བརྩེ་བའི་
བདག་ཉིད་དང་བརྩེ་བའི་བདག་ཉིད་མ་ཡིན་པ། །ཐམས་ཅད་
ཀྱི་མངོན་པར་མཐོ་བ་དང་ངེས་པར་ལེགས་པའི་རྒྱུ་སྦྱིན་པ་ཡིན་པ་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 21
དེ་ཕྱིར་སྦྱིན་པའི་གཏམ་འདི་ཉིད་གཙོ་བོ་ཡིན་པས་ཐོག་མར་་
བསྟན་པར་མཛད་དེ། །རེ་ཞིག་དོན་དུ་གཉེར་བ་སློང་བ་རྣམས་
ཀྱིས་ཇི་ལྟར་བྱིན་ཅིག་ཅེས་པའི་སྒྲ་ཐོས་པ་དང་དེ་ལ་སེམས་་་་
པར་བྱེད་པའི་བསམས་པ་ལས། །རྒྱལ་སྲས་རྣམས་ལ་བདེ་བར་
འབྱུང་བ་དེ་ལྟར་ཐུབ་པ་དགྲ་བཅོམ་པ་རྣམས་ལ། །ཞི་བར་ཏེ་
འགོག་པར་ཞུགས་པས་མྱ་ངན་ལས་འདས་པ་དེ་ལྟ་བུའི་བདེ་བ་་
བྱེད་པ་མིན་ན། །ཕྱི་ནང་གི་དངོས་པོ་ཐམས་ཅད་བཏང་བས་
ནི་ཐུགས་དགའ་བ་འབྱུང་བ་ལྟ་ཞིག་སྨོས་ཅི་དགོས་སོ། །ས་ཐོབ་
པའི་བདག་ཉིད་ཆེན་པོ་རྣམས་ལ་བཅད་ཀྱང་ལུས་ཀྱི་སྡུག་བསྔལ་་་་
མི་འབྱུང་མོད་ཆགས་པ་མེད་པའི་གནས་སྐབས་མ་ཐོབ་པ་ཚོགས་་་་
སྦྱོར་པ་ཡང་རྒྱལ་སྲས་གང་ཞིག་ལུས་བཅད་དེ་སྟེར་ཞིང་སྟེར་བ་་
ན་བདག་གི་སྡུག་བསྔལ་གྱིས། །སེམས་ཅན་གཞན་དག་
རྣམས་ཀྱི་དམྱལ་བ་ལ་སོགས་པའི། །སྡུག་བསྔལ་རང་རིག་
པ་ཉིད་བཞིན་དུ་མཐོང་ནས་ནི། །གཞན་གྱི་སྡུག་བསྔལ་དེ་
གཅད་པར་བྱ་བའི་ཕྱིར་ཆེས་མྱུར་དུ་བརྩོན་འགྲུས་རྩོམ་མོ། །
ད་ནི་ཇི་སྐད་བཤད་པའི་སྦྱིན་པ་ལ་ཕ་རོལ་ཏུ་ཕྱིན་པའི་རྣམ་པར་་་་
དབྱེ་བ་བསྟན་པའི་ཕྱིར། སྦྱིན་པ་ལ་སྦྱིན་བྱ་དང་ལེན་པོ་དང་
གཏོང་པོས་སྟོང་པར་རྟོགས་པ་དེ་ནི། །འཇིག་རྟེན་ལས་འདས་
པའི་ཕ་རོལ་ཏུ་ཕྱིན་ཅེས་བྱའོ། །དེ་ལ་ཕ་རོལ་ཞེས་བྱ་ནི་གང་

22 དབུ་མ་འཇུག་པའི་མཆན་འགྲེལ།
འཁོར་བའི་རྒྱ་མཚོའི་ཕར་འགྲམ་དང་ངོགས་ཏེ། ཉོན་མོངས་པ་
དང་ཤེས་བྱའི་སྒྲིབ་པ་མ་ལུས་པ་སྤངས་པའི་རང་བཞིན་མངའ་་་་
བའི་སངས་རྒྱས་ཉིད་དོ། ྋ །དེ་ཡང་འཁོར་གསུམ་ཡོངས་དག་གི་
ཤེས་རབ་བཟུང་ནས་སྦྱིན་པའི་ཕར་ཕྱིན་བྱེ་བྲག་ཏུ་བཤད་པ་ཡིན་་་
ཏེ་དེ་ལྟར་མ་ཡིན་པར་སྦྱིན་པ་ལ་སོགས་པ་རྣམས་ནི་ཕ་རོལ་ཏུ་་་་་་་་
ཕྱིན་པ་དང་འདྲ་བས་ཕ་རོལ་ཏུ་ཕྱིན་པ་ཡིན་ནོ། །ཡོངས་སུ་བསྔོ་
བའི་ཁྱད་པར་གྱིས་ཕ་རོལ་ཏུ་འགྲོ་བ་ལ་ངེས་པར་བཞག་ནས་ནི་་་་་་
སྦྱིན་པས་ཕ་རོལ་ཏུ་ཕྱིན་པའི་མིང་རྙེད་པར་འགྱུར་རོ། །ཚུལ་
ཁྲིམས་ལ་སོགས་པ་འཆད་པར་འགྱུར་བ་དག་ཀྱང་སྦྱིན་པ་ལ་་་་་་
བཤད་པ་དེ་བཞིན་དུ་རིག་པར་བྱའོ། །འཁོར་གསུམ་པོ་དག་ལ་
ཞེན་ཅིང་ཆགས་པ་སྐྱེས་པར་གྱུར་པས་སྦྱིན་པ་དེ། །བྱང་ཆུབ་
ཏུ་སེམས་བསྐྱེད་པས་ཡོངས་སུ་ཟིན་ན་འཇིག་རྟེན་པ་ཡི་ཕ་རོལ་
ཏུ་ཕྱིན་པ་ཡིན་ཅེས་བསྟན་པ་ཡིན་ནོ། །ད་ནི་ཇི་སྐད་བརྗོད་པའི་
ས་ཞེས་བྱ་བ་ཤེས་པའི་ཁྱད་པར་གྱི་ཕུལ་དུ་བྱུང་བའི་གཉིས་སུ་མེད་
པའི་ཡེ་ཤེས་ཀྱི་ཡོན་ཏན་རྗེས་སུ་བརྗོད་པའི་སྒོ་ནས་བསྟན་པའི་་་་་
ཕྱིར། དེ་ལྟར་རྒྱལ་བའི་སྲས་ཀྱི་ཡིད་དེ་སེམས་གཉིས་སུ་མེད་
པའི་ཡེ་ཤེས་ལ་རབ་ཏུ་གནས་ཤིང་། །དམ་པའི་རྟེན་བྱང་ཆུབ་
ཀྱི་སེམས་དེ་ཉིད་ལ་ནོར་བུའི་རང་བཞིན་ལ་རྣམ་པར་མི་རྟོག་པའི་
ཤེས་རབ་ཀྱི་འོད་ཆགས་མཛེས་པ་རྙེད་པར་གྱུར་པའི། །རབ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 23
ཏུ་དགའ་བ་འདི་ནི་ནོར་བུ་ཆུ་ཤེལ་ཏེ་ཟླ་བ་ཇི་བཞིན་དུ། །
ཉོན་མོངས་པའི་མུན་པ་སྟུག་པོ་ཐམས་ཅད་རྣམ་པར་བསལ་་་་
ནས་མི་མཐུན་པའི་ཕྱོགས་ཐམས་ཅད་ལས་རྣམ་པར་རྒྱལ་བའོ། །
དབུ་མ་ལ་འཇུག་པ་ལས། སེམས་བསྐྱེད་པ་དང་པོའོ།།
ཕར་ཕྱིན་ལྷག་པའི་ཡོན་ཏན་རྒྱས་པར་བཤད། ངེས་ཚིག་སྒོ་
ནས་སའི་ཡོན་ཏན་བསྡུས་ཏེ་བསྟན་པའོ། །ས་དྲི་མ་མེད་པ་ལ་
གནས་པའི་བྱང་ཆུབ་སེམས་དཔའ་དེ་རྒྱུ་སྤངས་པས་འབྲས་བུ་་་
སྡིག་པ་མི་འབྱུང་བའི་ཕྱིར་སེམས་ཡིད་ལ་གཅགས་པའི་མེ་ཞི་བས་་་་
བསིལ་བ་ཉིད་ཀྱི་ཕྱིར་རམ། བདེ་བའི་རྒྱུ་ཡིན་པ་ཉིད་ཀྱིས་དམ་པ་
དག་གིས་བསྟེན་པར་བྱ་བ་ཉིད་ཀྱི་ཕྱིར་ན། ཚུལ་ཁྲིམས་ཏེ་དེ་ཡང་
སྤོང་བ་བདུན་གྱི་མཚན་ཉིད་ཅན་ནོ། །ཚུལ་ཁྲིམས་རབ་ཏུ་གྱུར་
པས་ཕུན་སུམ་ཚོགས་པའི་ཡོན་ཏན་རྣམ་པར་དག་པ་དང་ལྡན་
པའི་ཕྱིར། །རྨི་ལམ་དུ་ཡང་འཆལ་ཁྲིམས་ཀྱི་དྲི་མ་མཐའ་དག་
སྤངས་ཏེ། །ལུས་ངག་ཡིད་ཀྱི་རྒྱུ་བ་དག་པར་གྱུར་པས། །མ་
ཆགས་མ་སྡང་ཡང་དག་པའི་ལྟ་བ་སྟེ་སྤོང་བ་བདུན་པོ་དེ་དག་ཀུན་
ནས་སློང་བར་བྱེད་པའི་ཆོས་གསུམ་དང་བཅས་པའི་ཚུལ་ཁྲིམས་ཀྱི་
དབང་དུ་བྱས་ནས་དམ་པའི་དགེ་བའི་ལས་ལམ་བཅུ་ཆར་་་་་་
སོག་པར་བྱེད་དོ། །ཡང་ཅི་ལས་ཀྱི་ལམ་འདི་རྣམས་སེམས་དང་

24 དབུ་མ་འཇུག་པའི་མཆན་འགྲེལ།
པོ་བསྐྱེད་པའི་བྱང་ཆུབ་སེམས་དཔས་མི་སོག་གམ་ཞེ་ན། དེས་
ཀྱང་སོག་མོད་ཀྱི། འོན་ཀྱང་དགེ་བའི་ལམ་འདི་ལྟ་ཞིག་བཅུ་
ཆར་ཡང་། །དེ་ལ་གཏན་དུ་རྒྱུན་མི་ཆད་པར་ཀླགས་ཏེ་ཤིན་ཏུ་
དག་པར་འགྱུར་བས། །སྟོན་ཀའི་ཟླ་བ་ལྟར་རྟག་ཏུ་རྣམ་པར་
དག་པ་སྟེ། །དབང་པོ་ཞི་བའི་འོད་ཆགས་པར་ལྷམ་མེར་གསལ་
བ་དེ་དག་གིས་རྣམ་པར་མཛེས་སོ། །དེ་ལྟར་ཚུལ་ཁྲིམས་ཡོངས་
སུ་དག་པ་ཡིན་ཀྱང་གལ་ཏེ་དེ་ནི་ཚུལ་ཁྲིམས་དག་པའི་རང་་་་་་
བཞིན་དུ་ལྟ་ན། །མངོན་ཞེན་ཡོད་ན་དེ་ཕྱིར་དེ་ནི་ཚུལ་ཁྲིམས་
དག་པར་མི་འགྱུར་བས། །དེ་ཕྱིར་དེ་ནི་རྟག་ཏུ་སེམས་ཅན་
གང་དག་ལ་སྤོང་བར་བྱེད་པ་དང་གང་ཞིག་སྤོང་བར་བྱེད་པ་དང་་
གང་གིས་སྤོང་བར་བྱེད་པ་གསུམ་ཆར་ལའང༌། །དངོས་པོ་དང་
དངོས་པོ་མེད་པ་བདེན་རྫུན་རྟག་མི་རྟག་ལ་སོགས་པའི་གཉིས་་་་་་
བློའི་རྒྱུ་བ་ཡང་དག་པར་བྲལ་བར་འགྱུར་རོ། །ཡོན་ཏན་ཕུན་
སུམ་ཚོགས་པ་ཐམས་ཅད་ཀྱི་རྟེན་ཉིད་དུ་གྱུར་པར་བསྟན་པའི་་་
ཕྱིར༑ སྦྱིན་པས་ལོངས་སྤྱོད་དག་ནི་འགྲོ་ངན་ཉི་ཚེ་བའི་
དམྱལ་བ་དང་བ་ལང་དང་རྟ་དང་གླང་པོ་དང་སྤྲེའུ་དང་ཀླུ་ལ་་་
སོགས་པ་དག་ནའང་། །སྨིན་པ་ནི་སྐྱེ་བོ་ཚུལ་ཁྲིམས་ཀྱི་རྐང་པ་
ཉམས་པ་ལས་འབྱུང་ངོ་། །དེའི་ཕྱིར་སྐྱེད་དང་བཅས་པའི་
དངོས་པོའི་འདུ་བ་ཡོངས་སུ་ཟད་པས་ན། །ཕྱིན་ཆད་དེ་ལ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 25
ལོངས་སྤྱོད་རྒྱུན་མི་འཆད་པར་འབྱུང་བར་མི་འགྱུར་རོ། །ངན་
འགྲོར་སོང་བས་ངན་འགྲོ་ལས་ལྡང་བ་ཡང་ཤིན་ཏུ་རྙེད་པའི་་་་་་་
དཀའོ་ཞེས་བསྟན་པའི་ཕྱིར། གང་ཚེ་རང་དབང་འཇུག་ཅིང་
མཐུན་པའི་ཡུལ་ན་གནས་པའི་དུས་འདིར། །གལ་ཏེ་ཚུལ་
ཁྲིམས་འདི་བདག་གིར་འཛིན་པར་མི་བྱེད་ན། །ངན་སོང་གི་
གཡང་སར་ལྷུང་བས་གཞན་དབང་དུ་འཇུག་པར་འགྱུར་བ༎
དེ་ལས་ཕྱི་ནས་གང་གིས་སློང་བར་འགྱུར། །གང་གི་ཕྱིར་དེ་
ལྟར་ཚུལ་ཁྲིམས་འཆལ་བ་ཉེས་པའི་ཚོགས་ཤིན་ཏུ་མང་པོའི་གནས་
སུ་གྱུར་པ་དེ་ཕྱིར་རྒྱལ་བས་སྦྱིན་པའི་གཏམ་མཛད་ནས། །
མཇུག་དེ་མ་ཐག་ཚུལ་ཁྲིམས་རྗེས་སུ་འགྲོ་བའི་གཏམ་ཉིད་་་་་་
མཛད་པ་ཡིན། །གང་གི་ཕྱིར་སྦྱིན་པ་ལ་སོགས་པའི་ཡོན་ཏན་
ཚུལ་ཁྲིམས་ཀྱི་ཞིང་དུ་རྣམ་པར་འཕེལ་ན། །འབྲས་བུ་ཉེར་
སྤྱོད་གོང་ནས་གོང་དུ་འཕེལ་ཏེ་ཆད་པ་མེད་པར་འགྱུར་རོ། །
དེའི་ཕྱིར་ཚུལ་འདིས་སོ་སོའི་སྐྱེ་བོ་རྣམས་དང་གསུང་ལས་་་་་
སྐྱེས་པའི་ཉན་ཐོས་རྣམས་དང༌། །རང་བྱང་ཆུབ་ལ་བདག་
ཉིད་ངེས་པ་རྣམས་དང༌། །རྒྱལ་སྲས་རྣམས་ཀྱི་མཐར་ཐུག་
ངེས་པར་ལེགས་པ་དང་། །ལམ་ལ་མ་ཞུགས་པའི་སོ་སོའི་སྐྱེ་
བོའི་གནས་སྐབས་མངོན་མཐོའི་རྒྱུ་ནི་དགེ་བ་བཅུའི་ཚུལ་་་་་་་
ཁྲིམས་ལས་གཞན་མེད་དོ། །དཔེ་ཇི་ལྟར་རྒྱ་མཚོ་རོ་དང་

26 དབུ་མ་འཇུག་པའི་མཆན་འགྲེལ།
ལྷན་ཅིག་ཏུ་མི་གནས་པ་དང༌། །བཀྲ་ཤིས་པ་ཡང་རྣ་ནག་མ་
སྟེ་བཀྲ་མི་ཤིས་པ་དང་ལྷན་ཅིག་མི་གནས་པ་བཞིན་དུ། །དེ་
ལྟར་ཚུལ་ཁྲིམས་དབང་དུ་བྱས་པའི་བདག་ཉིད་ཆེན་པོ་ས་་་་་
གཉིས་པ་བ་དེ། །དེ་འཆལ་བའི་ཉེས་པ་དང་ལྷན་ཅིག་ཏུ་སྐད་
ཅིག་ཀྱང་གནས་པར་མི་འདོད་དོ། །ཇི་སྐད་བཤད་པའི་ཚུལ་
ཁྲིམས་ལ་ཕ་རོལ་ཏུ་ཕྱིན་པའི་རྣམ་པར་དབྱེ་བ་བཤད་པ་ནི་རྒྱལ་་་་་
སྲས་གང་གིས་ཉེས་པ་གང་ཞིག་སེམས་ཅན་གང་ལ་སྤོང་བར་་་་
བྱེད་པ། །གསུམ་དུ་མངོན་ཞེན་གྱི་དམིགས་པ་འཛིན་པ་ཡོད་
ན་ཚུལ་ཁྲིམས་དེ། །འཇིག་རྟེན་པ་ཡི་ཕ་རོལ་ཏུ་ཕྱིན་པ་ཡིན་
ཅེས་བཤད་ལ། །དེ་གསུམ་ལ་མངོན་པར་ཞེན་པའི་ཆགས་པས་
སྟོང་པ་དེ་ནི་འཇིག་རྟེན་ལས་འདས་པའོ། །ད་ནི་ཇི་སྐད་བསྟན་
པའི་སའི་ཡོན་ཏན་རྗེས་སུ་བརྗོད་པའི་སྒོ་ནས་ཚུལ་ཁྲིམས་ཀྱི་ཕ་་་
རོལ་ཏུ་ཕྱིན་པའི་སྐབས་ཡོངས་སུ་རྫོགས་པར་འཆད་པ་ནི།
ལྟར་སྟོན་ཀའི་ཟླ་བའི་འོད་དྲི་མ་དང་བྲལ་བ་སྐྱེ་བོའི་གདུང་བ་སེལ་
བར་བྱེད་པ་དེ་བཞིན་དུ་རྒྱལ་སྲས་ཀྱི་ཟླ་བ་ལས་བྱུང་
གཉིས་པ་འདི་ནི་འཁོར་བའི་ཁོངས་སུ་མ་གཏོགས་པས་སྲིད་པ་་་
མིན་ཅིང་སྲིད་པ་ཡི། །ཡོན་ཏན་ཐམས་ཅད་ཀྱི་དཔལ་དུ་གྱུར་
བ་འཆལ་བའི་དྲི་མ་དང་བྲལ་བའི་ས་གཉིས་པ་དྲི་མ་མེད་པ་་
འདི་ཡང་། །སྟོན་ཀའི་དུས་ཀྱི་ཟླ་བའི་འོད་ནི་ཇི་ལྟ་བ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 27
བཞིན་དུ། །འགྲོ་བའི་ཡིད་ཀྱི་ཉོན་མོངས་པའི་གདུང་བ་
ཐམས་ཅད་སེལ་བར་བྱེད་པ་ཡིན་ནོ། །དབུ་མ་ལ་འཇུག་པ་
ལས༑ སེམས་བསྐྱེད་པ་གཉིས་པའོ།། །།
ངེས་ཚིག་སྒོ་ནས་ས་ཡི་ཡོན་ཏན་བསྟན། །ཕར་ཕྱིན་ལྷག་པའི་
ཡོན་ཏན་རྒྱས་པར་བཤད། །ས་དེར་ཡོན་ཏན་གཞན་ཡང་ཐོབ་
ཚུལ་བསྟན། །སྦྱིན་སོགས་ཆོས་གསུམ་ཐུན་མོང་ཚོས་གསུམ་བཤད༎
ས་ཡི་ཡོན་ཏན་བརྗོད་དེ་མཇུག་བསྡུ་བའོ། །ཤེས་བྱ་སྣ་ཚོགས་པའི་
བུད་ཤིང་སྐམ་པོ་མ་ལུས་བསྲེག་པའི་ཡེ་ཤེས་ཀྱི་མེའི། །འོད་
གཉིས་སྣང་གི་སྤྲོས་པ་མཐའ་དག་མཉམ་གཞག་ཏུ་ཞི་ནུས་པའི་་་་་་
བདག་ཉིད་ཅན་འགོག་པ་ཡང་དག་པའི་མཐའ་མངོན་དུ་གྱུར་པའི་
སྔ་ལྟས་སུ་འབྱུང་བའི་ཕྱིར་ན་ས་ནི་གསུམ་པ་འདི། །འོད་
བྱེད་པ་སྟེ་བདེ་བར་གཤེགས་པའི་སྲས་པོ་དེ་ལ། །རྗེས་ཐོབ་ལ་
གནས་པ་དེ་ཚེ་ཉི་མ་ཤར་བའི་སྔ་རོལ་ཏུ་ལྟར་ཟངས་འདྲའི་་་་་་
སྣང་བ་འབྱུང་བ། །དེ་བཞིན་དུ་བྱང་ཆུབ་སེམས་དཔའ་ལ་ཡང་་་་
དེར་ཡེ་ཤེས་ཀྱི་སྣང་བ་ཆེས་གསལ་བ་འབྱུང་ངོ་། །དེ་ལ་བཟོད་པའི་
ཕ་རོལ་ཏུ་ཕྱིན་པ་ལྷག་པ་ཉིད་དུ་བསྟན་པའི་ཕྱིར། སྙིང་རྗེའི་སྒོ་
ནས་བཟོད་པ་ལྷག་ཚུལ། ྋ གལ་ཏེ་ཁྲོ་བའི་གནས་མིན་པ་ལ་
འཁྲུགས་པ་འགའ་ཡིས་རྒྱལ་སྲས་དེའི། །ལུས་ལས་ཤ་ནི་རུས་
པ་དང་བཅས་པ་ཡུན་རིང་དུ། །སྲང་རེ་རེ་ནས་སྡོད་ཅིང་སྡོད་

28 དབུ་མ་འཇུག་པའི་མཆན་འགྲེལ།
ཅིང་བཅད་པར་གྱུར་ཀྱང་དེའི། །ཁོང་འཁྲུགས་པ་མེད་པ་
འབའ་ཞིག་ཏུ་མ་ཟད་ཀྱི་བཟོད་པ་གཅོད་པར་བྱེད་པ་ལ་ལྷག་་་
པར་སྐྱེའོ། །ལྟ་བའི་སྒོ་ནས་བཟོད་པ་ལྷག་ཚུལ། གཞན་ཡང་
བདག་དང་བདག་གིར་མེད་པར་མངོན་སུམ་དུ་མཐོང་བའི་་་་་་་
བྱང་ཆུབ་སེམས་དཔའ་ས་གསུམ་པ་བ་དེ་ལ། །ལུས་གང་ཞིག་
གང་ཟག་གང་གིས་དུས་གང་ཚེ་ཚུལ་ཇི་ལྟར་གཅོད་དེ། །གང་
གི་ཕྱིར་ལུས་སོགས་ཀུན་རྫོབ་ཀྱི་ཤེས་བྱའི་ཆོས་ཀུན་རྒྱལ་སྲས་དེ་་་་
ཡིས་གཟུགས་བརྙན་ལྟར། །སྣང་ཡང་བདེན་མེད་དུ་མཐོང་བ་
རྒྱུ་མཚན་དེས་ཀྱང་བྱང་སེམས་དེ་ཡིས་བཟོད་པར་འགྱུར་རོ། །
བྱམས་སྨོན་ལས། ས་འམ་ཡང་ན་ཆུ་འམ་མེ། །རླུང་གི་ཁམས་ལྟར་
མི་གནས་ཤིང༌། །བཟོད་པའམ་ཁྲོ་བ་མ་མཆིས་པའི། །བཟོད་པའི་
ཕ་རོལ་ཕྱིན་རྫོགས་ཤོག །ཞེས་པ་ལྟར་རོ། །འཕགས་པ་དེ་ལས་
གཞན་པ་རྣམས་ཀྱི་ཡོན་ཏན་མཐའ་དག་འབྱུང་བའི་རྒྱུའང་ཡིན་་་་
པས་མི་བཟོད་པ་དང་ལྡན་པ་ལྟ་ཁྲོ་བ་ལས་ལྡོག་པར་རིགས་པར་་་་
འཆད་པ་ནི་གཞན་གྱིས་བདག་ལ་གནོད་པ་བྱས་པས་གལ་ཏེ་་་་
གནོད་པ་བྱེད་པ་པོ་དེར་བཀོན་སླར་ཁྲོས་ན། །དེ་ལ་བཀོན་
པས་རང་ལ་གནོད་པ་བྱས་ཟིན་པ་ལྡོག་གམ་ཅི། །མི་འགྱུར་དེ་
ཕྱིར་དེར་བཀོན་པ་ནི་ངེས་པར་མཐོང་བའི་ཆོས་འདིར་བྱས་པ་
དོན་མེད་ལ། །འཇིག་རྟེན་ཕ་རོལ་ཡང་ནི་རྣམ་པར་སྨིན་པ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 29
ཡིད་དུ་མི་འོང་བ་འཕེལ་བའི་ཕྱིར་འགལ་བར་འགྱུར། །རང་གི་
སྔོན་བྱས་པ་ཡི་གསོད་སོགས་མི་དགེ་བའི་ལས་ཀྱི་རྣམ་སྨིན་་
མྱོང་བ་རྒྱུ་མཐུན་གྱི་འབྲས་བུ་ལྷག་མ་གང་ཡིན་པ་དེ།
པར་བྱེད་པའི་གྲོགས་བྱེད་པར་བརྗོད་པར་འདོད་པ་ཡིན་ཡང་
དེ་མི་ཤེས་པར་དེ་ཉིད་ཀོ །སླར་ཡང་གཞན་ལ་གནོད་ལན་
བྱེད་པ་དང་ནི་ཁྲོ་བའི་དབང་གིས་ཕྱི་མའི་སྡུག་བསྔལ་གྲུབ་་
པའི་ཕྱིར། །དེའི་ས་བོན་ཉིད་དུ་རང་སེམས་ཇི་ལྟ་བུར་ན་
འཁྲིད་པར་བྱེད་དེ་མི་རིགས་སོ། །ཡུན་རིང་དུ་བསགས་པའི་
བསོད་ནམས་ཀྱི་ཚོགས་ཟད་པའི་རྒྱུ་ཡང་ཡིན་ནོ་ཞེས་བསྟན་པའི་
ཕྱིར། གང་ཕྱིར་སེམས་བསྐྱེད་པའི་རྒྱལ་སྲས་རྣམས་ལ་སྐད་
ཅིག་ཙམ་ཞིག་ཁྲོས་པ་ཡིས། །སྦྱིན་པ་དང་ཚུལ་ཁྲིམས་ལས་
བྱུང་བའི་དགེ་བ་བསྐལ་པ་བརྒྱར། །བསགས་པ་དག་ཀྱང་
ཁོང་ཁྲོ་སྐད་ཅིག་གིས་འཇོམས་པ་དེ་ཡི་ཕྱིར། །མི་བཟོད་པ་
ལས་གཞན་སྡིག་པ་མཆོག་ཏུ་གྱུར་པ་ཡོད་པ་མ་ཡིན་ནོ། །གལ་
ཏེ་བྱང་ཆུབ་སེམས་དཔའ་མ་ཡིན་པས་བྱང་ཆུབ་སེམས་དཔའ་ལ་་་
ཁོང་ཁྲོ་ན་དེའི་ལས་ཀྱི་རྣམ་པར་སྨིན་པ་ནི་ཚད་བཟུང་དུ་མེད་དོ། །
ཁོང་ཁྲོས་ནི་གདོང་མི་སྡུག་པའི་གཟུགས་སུ་བྱེད་ཅིང་རང་ཉིད་
དམ་པ་མིན་པའི་སྤྱོད་པ་བརྟེན་པ་ལ་སོགས་པར་བཀྲི། །ཚུལ་
དང་ཚུལ་མིན་ཤེས་པའི་རྣམ་དཔྱོད་ཀྱང་འཕྲོག་པར་བྱེད་་་་་

30 དབུ་མ་འཇུག་པའི་མཆན་འགྲེལ།
ཅིང༌༑ །དུས་ཕྱིས་རིགས་མཐུན་པ་བཏང་ནས་མི་བཟོད་པ་ཡིས་
མྱུར་དུ་ངན་འགྲོར་སྐྱུར་བར་བྱེད་ལ། །བཟོད་པས་ནི་བཤད་
ཟིན་པ་ཁོང་ཁྲོའི་སྐྱོན་དང་འགལ་བའི་ཡོན་ཏན་རྣམས་ཐོབ་་་་
པར་བྱེད་དོ། །བཟོད་པས་གཟུགས་མཛེས་ཤིང་སྐྱེ་བོ་དམ་པ་
རྣམས་བཟོད་པ་དང་ལྡན་པ་ལ། །ཕངས་པ་དང་རང་ཉིད་ཀྱང་
ལུགས་དང་ལུགས་མིན་ཤེས་པ་ལ། །མཁས་པར་འགྱུར་
ཞིང་དེ་ཡི་འོག་ཏུ་འཇིག་རྟེན་ཕྱི་མར་ནི། །ལྷ་མིའི་སྐྱེ་གནས་སུ་
སྐྱེ་བ་དང་ཁོང་ཁྲོས་བསྐྱེད་པ་སོགས་སྡིག་པ་ཐམས་ཅད་ཟད་"
པར་འགྱུར་རོ། །དེའི་ཕྱིར་དེ་ལྟར་སོ་སོའི་སྐྱེ་བོ་དང་ནི་རྒྱལ་
སྲས་རྣམས་ཀྱི། །རིམ་པ་ལྟར་ཁྲོ་བ་དང་བཟོད་པའི་སྐྱོན་ཡོན་
གཉིས་རིག་པར་བྱས་ཏེ། །མི་བཟོད་པ་སྤངས་ནས་འཕགས་
པའི་སྐྱེ་བོ་ཡིས། །བསྔགས་པའི་བཟོད་པ་འདི་ཉིད་རྟག་ཏུ་
མྱུར་དུ་བསྟེན་པར་བྱའོ། །ད་ནི་བཟོད་པའི་ཕ་རོལ་ཏུ་ཕྱིན་པའི་
རྣམ་པར་དབྱེ་བ་བསྟན་པའི་ཕྱིར། བཟོད་པའི་དགེ་བ་རྫོགས་
པའི་སངས་རྒྱས་ཀྱི་བྱང་ཆུབ་ཐོབ་པའི་ཕྱིར་བསྔོས་ཀྱང་། །
གང་བཟོད་པ་དང༌། གང་གིས་བཟོད་པ་དང་། སེམས་ཅན་གང་
ལ་བཟོད་པ་གསུམ་པོ་འདི་ལ་དམིགས་པར་འཛིན་པ་ཡོད་ན་དེ་
ནི་འཇིག་རྟེན་པའི་བཟོད་པའི་ཕ་རོལ་ཏུ་ཕྱིན་པའོ། །དམིགས་
པ་མེད་ན་དེ་ཉིད་ཡང་དག་པར་རྫོགས་པའི་སངས་རྒྱས་ཀྱིས། །

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 31
འཇིག་རྟེན་ལས་འདས་པའི་ཕ་རོལ་ཕྱིན་པ་ཡིན་ཅེས་བསྟན་་
ཏོ། །ས་དེར་རྒྱལ་བའི་སྲས་པོ་བསམ་གཏན་བཞི་དང་སྙོམས་
པར་འཇུག་པ་དང་ཚད་མེད་པ་དང་མངོན་པར་ཤེས་པ་རྣམས་་་
འབྱུང་བར་འགྱུར་བ་དང་། །འཁོར་བའི་རྒྱུ་འདོད་ཆག་
སྡང་གཏི་མུག་རྣམས་ཀྱི་གནས་ངན་ལེན་ཡོངས་སུ་ཟད་པར་་་་་་
འགྱུར་ཏེ། མདོ་ལས། དེས་ཆོས་ཐམས་ཅད་རྐྱེན་ལ་ལྟོས་པ་ཉིད་
ཡིན་པས་དུས་གསུམ་དུ་བརྒྱུད་དེ་འཕོ་བ་མེད་པ་ཉིད་དང་། རྒྱུན་
ཆད་དེ་རྣམ་པར་འཇིག་པ་མེད་པ་ཉིད་དུ་རྟོགས་པས་དེ་བས་ཀྱང་་
ཤས་ཆེར་འདོད་པའི་འཆིང་བ་ཐམས་ཅད་བསྲབས་པར་འགྱུར
གཟུགས་ཀྱི་འཆིང་བ་ཐམས་ཅད་དང་སྲིད་པའི་འཆིང་བ་དང་མ་་་་
རིག་པའི་འཆིང་བ་བསྲབས་པར་འགྱུར་རོ། ། དེའི་ལྟ་བར་གྱུར་
པའི་འཆིང་བ་རྣམས་ནི་སྔུ་ནས་སྤངས་པ་ཡིན་ནོ། །དེ་རྒྱས་པར་
བཤད་པ་ནི་བྱང་ཆུབ་སེམས་དཔའི་ས་འོད་བྱེད་པ་འདི་ལ་གནས་་་
པ་བྱང་ཆུབ་སེམས་དཔའ་དེ་ནི་བསྐལ་པ་བརྒྱ་ཕྲག་དུ་མ་དང་།
བསྐལ་པ་སྟོང་ཕྲག་དུ་མ་དང་། བསྐུལ་པ་འབུམ་ཕྲག་དུ་མ་དང་།
བསྐལ་པ་བྱེ་བ་ཕྲག་དུ་མ་ནས་བསྐལ་པ་ཁྲག་ཁྲིག་འབུམ་ཕྲག་དུ་་
མར་ལོག་པའི་འདོད་ཆགས་འགྲིབ་པར་བྱ་བ་མ་ཡིན་པ་སྤོང་བར་་་
འགྱུར་རོ། །ལོག་པའི་ཞེ་སྡང་འགྲིབ་པར་བྱ་བ་མ་ཡིན་པ་སྤོང་བར་
འགྱུར་རོ། །ལོག་པའི་གཏི་མུག་འགྲིབ་པ་བྱ་བ་མ་ཡིན་པ་སྤོང་བར་

32 དབུ་མ་འཇུག་པའི་མཆན་འགྲེལ།
འགྱུར་རོ། །ཞེས་གསུངས་པ་ལྟ་བུའོ། །དེ་ལྟར་ན་བྱང་སེམས་དེས་
ཀྱང་ལྷའི་དབང་པོ་སོགས་སྐྱེ་བ་བཟུང་ནས་རྟག་ཏུ་འཇིག་རྟེན་་
པ་ཡི་ནི། །རྒྱུད་ཀྱི་འདོད་པའི་འདོད་ཆགས་རྣམས་ཀྱང་
འཇོམས་པར་ནུས་པར་འགྱུར་ཏེ། དེའང་ཇི་སྐད་དུ། ཀྱེ་རྒྱལ་
བའི་སྲས་དག་འདི་ནི་བྱང་ཆུབ་སེམས་དཔའི་ས་གསུམ་པ་འོད་་་་
བྱེད་པ་ཞེས་བྱ་བ་མདོར་བསྟན་པའོ། །དེ་ལ་གནས་པའི་བྱང་ཆུབ་
སེམས་དཔའ་ནི་ཕལ་ཆེར་ལྷའི་རྒྱལ་པོ་ལྷའི་བདག་པོ་དབང་པོར་་་་
གྱུར་ཏེ་སེམས་ཅན་རྣམས་ཀྱི་འདོད་པ་ལ་འདོད་ཆགས་རྣམ་པར་་་
བཟློག་པའི་ཐབས་བསྒྲུབ་པ་ལ་བྱང་བ་དང་གཙོ་བོ་ཡིན་ཅིང་
སེམས་ཅན་རྣམས་འདོད་པའི་འདམ་ནས་འདོན་པ་ལ་མཁས་པ་་
ཡིན་ནོ་ཞེས་པ་ལྟ་བུའོ། །དེ་ལྟར་རྒྱལ་བའི་སྲས་པོ་དེ་ནི་འཇིག་རྟེན་
གྱི་འདོད་པའི་འདོད་ཆགས་འཇོམས་པར་ནུས་པར་འགྱུར་རོ། །ད་
ནི་ཕར་ཕྱིན་སྔ་མ་གསུམ་གྱི་རྟེན་གྱི་ཁྱད་པར་དང་ཚོགས་ཀྱི་རང་་་་་
བཞིན་དང་འབྲས་བུ་ཡོངས་སུ་གྲུབ་པ་རྣམ་པར་བཞག་པ་གསལ་་་་
བར་བྱ་བའི་ཕྱིར་བཤད་པ། སྦྱིན་པ་ལ་སོགས་པའི་མི་དགེ་བཅུ་
སྤོང་གི་ཚུལ་ཁྲིམས་ཆོས་གསུམ་དེ་དག་ཕལ་མོ་ཆེ། །བདེ་བར་
གཤེགས་པས་ཁྱིམ་པ་བྱང་ཆུབ་སེམས་དཔའ་རྣམས་ལ་བསྒྲུབ་་་
སླ་བ་ལ་དགོངས་ནས་བསྔགས་པར་མཛད་པ་དང་། །བསོད་
ནམས་ཞེས་བྱ་བའི་ཚོགས་ཀྱང་གཙོ་ཆེར་དེ་དག་ཉིད་ཡིན་ལ༎

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 33
སངས་རྒྱས་གཟུགས་ཀྱི་བདག་ཉིད་ཅན་གྱི་སྐུ་ཡི་རྒྱུའོ། །
གཞན་གསུམ་ཤུགས་ལས་ཤེས། བརྩོན་འགྲུས་ནི་གཉིས་ཀའི་
གྲོགས་སོ། །ད་ནི་བྱང་ཆུབ་སེམས་དཔའི་ས་གསུམ་པའི་སྐབས་
རྫོགས་པར་བཤད་པ། རྒྱལ་བའི་སྲས་པོ་རྟོགས་པའི་ཉི་མ་ལ་
གནས་པའི་ས་གསུམ་པ་འོད་བྱེད་པ་འདི། །རང་གི་རྟེན་ལ་
ཡོད་པའམ་རྒྱུད་ཀྱི་སྤང་བྱར་གཏོགས་པ་མི་ཤེས་པའི་མུན་པ་
ཤེས་ཀྱི་གེགས་རྣམས་དང་པོ་ས་དེའི་ཡེ་ཤེས་སྐྱེ་བཞིན་པའི་
གནས་སྐབས་སུ་ཡང་དག་པར་བསལ་བར་བྱས་ནས། །ཐབས་
དེས་འགྲོ་བའི་རྒྱུད་ཀྱི་ས་གསུམ་པ་ཐོབ་པའི་གེགས་ཀྱི་མུན་པ་དེ་་
ལྟ་བུ་དག་རྣམ་པར་འཇོམས་པར་ནུས་ཞེས་མངོན་པར་་་་་་་་
འདོད་པས། །ས་འདིར་ཉེས་པའི་མུན་པ་ཡོན་ཏན་འཇོམས་པར་
བྱེད་པ་བཅོམ་པས་བློ་གྲོས་ཉི་མ་ལྟར་ཤིན་ཏུ་ཆེས་རྣོ་བར་གྱུར་
ཀྱང་སྐྱོན་དང་ལྡན་པའི་སྐྱེ་བོ་ལ་ཁྲོ་བར་མི་འགྱུར་རོ། །སྟེ་བཟོད་
གོམས་སྙིང་རྗེ་ལྡན་པས་སོ། །དབུ་མ་ལ་འཇུག་པ་ལས། སེམས་
བསྐྱེད་པ་གསུམ་པའོ།། །།
བརྩོན་འགྲུས་ཀྱི་ཡོན་ཏན། དེ་ལྷག་ས་ཡི་ངོ་བོ། ས་ཡི་ངེས་
ཚིག །ས་དེའི་སྤང་བའི་ཁྱད་པར་རོ། །སྦྱིན་པ་ལ་སོགས་པའི་ཡོན་
ཏན་མ་ལུས་པ༵་བརྩོན་འགྲུས་ཀྱི་རྗེས་སུ་འགྲོ་ཞིང་རག་ལས། །
བསོད་ནམས་དང་བློ་གྲོས་ཏེ་ཡེ་ཤེས་ཀྱི་ཚོགས་ནི་གཉིས་ཀྱི་རྒྱུ་

34 དབུ་མ་འཇུག་པའི་མཆན་འགྲེལ།
ཡིན་པས། །བརྩོན་འགྲུས་དེ་རང་གི་ཡོན་ཏན་ཡོངས་སུ་དག་པའི་
སྒོ་ནས་ས་གང་དུ་རྗེས་ཐོབ་ཏུ་ལྷག་པར་འབར་བར་གྱུར་པ་ཡི།།
ས་དེ་ནི་བཞི་པ་འོད་ནི་འཕྲོ་བ་འོ། །མིང་གི་རྒྱུ་མཚན་དེར་ནི་
བདེ་བར་གཤེགས་པའི་སྲས་དེ་ལ་རྫོགས་པ་ཡི། །བྱང་ཆུབ་
ཕྱོགས་ཀྱི་ཆོས་སུམ་ཅུ་རྩ་བདུན་ལྷག་པར་བསྒོམས་པ་ལས་སྐྱེས་
པའི༑ །ཡེ་ཤེས་ཀྱི་སྣང་བ་སྔར་ས་གསུམ་པར་བཤད་པའི་ཟངས་
ཀྱི་འོད་བས་ལྷག་པར་ཡེ་ཤེས་ཀྱི་མེའི་འོད་འབྱུང་ཞིང༌། །རང་
དུའམ་བདག་ཏུ་ལྟ་བ་དང་གང་ཟག་གི་བདག་དང་ཕུང་ཁམས་་་
སྐྱེ་མཆེད་སོགས་ལ་བདེན་པར་མངོན་པར་ཞེན་པ་ཆོས་ཀྱི་བདག་་་་
འཛིན་དང་འབྲེལ་བའི་གནས་ངན་ལེན་ཐམས་ཅད་ཡོངས་སུ་་་་་
ཟད་དོ། །དབུ་མ་ལ་འཇུག་པ་ལས། སེམས་བསྐྱེད་པ་བཞི་
པའོ། །།
སའི་ངེས་ཚིག །ཕར་ཕྱིན་ལྷག་པ། ཡོན་ཏན་གཞན་བསྟན་
པའོ༑ །བདག་ཉིད་ཆེན་པོ་དེ་འཇིག་རྟེན་གྱི་ཁམས་ཐམས་ཅད་
ན་གནས་པའི་ལྷའི་བུ་བདུད་རྣམས་ཀུན་གྱིས་ཀྱང་། ། སྦྱང་
དཀའི་ས་ལ་གནས་པ་འདི་ནི་ཕམ་པར་ནུས་པ་མ་ཡིན་པས་་་་་
སྦྱང་དཀའི་ས་ཡིན་ལ། །བསམ་གཏན་གྱི་ཕ་རོལ་ཏུ་ཕྱིན་པ་ལྷག་
ཅིང་དེའི་མི་མཐུན་ཕྱོགས་ཀྱི་མི་བརྫི་ལ་བློ་བཟང་སྟེ་འཕགས་་་་་་་
པའི་བདེན་པ་རྣམས་ཀྱི་རང་བཞིན་ནམ། །ངོ་བོ་ཞིབ་མོར་ཏེ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 35
ཕྲ་མོར་རྟོགས་པ་ལའང་ཤིན་ཏུ་མཁས་པ་འཐོབ་བོ། །དེ་ལ་
སྡུག་བསྔལ་དང་ཀུན་འབྱུང་དང་ལམ་གྱི་བདེན་པ་ནི་ལམ་བདེན་་་་
ཡང་ཟག་པ་མེད་པའི་ཤེས་པའི་བདག་ཉིད་ཅན་ཡིན་པས་ཀུན་་་
རྫོབ་ཀྱི་བདེན་པའི་ཁོངས་སུ་གཏོགས་སོ། །འགོག་པའི་བདེན་པ་
ནི་དོན་དམ་པའི་བདེན་པའི་རང་གི་ངོ་བོའོ། །དེ་བཞིན་དུ་བདེན་
པ་གཞན་མདོ་ལས་མཚན་ཉིད་ཀྱི་བདེན་པ། རྣམ་པར་དབྱེ་བའི་
བདེན་པ་སོགས་གང་ཅུང་ཟད་ཅིག་ཡོད་པ་དེ་ཡང་ཅི་རིགས་པར་་་
བདེན་པ་གཉིས་ཀྱི་ཁོངས་སུ་གཏོགས་པ་ཁོ་ནར་ངེས་པར་བྱའོ། །
རྩ་ཤེས་ལས། སངས་རྒྱས་རྣམས་ཀྱིས་ཆོས་བསྟན་པ། །བདེན་པ་
གཉིས་ལ་ཡང་དག་བརྟེན། །འཇིག་རྟེན་ཀུན་རྫོབ་བདེན་པ་དང་། །
དམ་པའི་དོན་གྱི་བདེན་པའོ། །ཞེས་གསུངས་སོ། །དབུ་མ་ལ་
འཇུག་པ་ལས། སེམས་བསྐྱེད་པ་ལྔ་པའོ།། །།
ཤེར་ཕྱིན་ལྷག་པས་འགོག་པ་ཐོབ་པར་བསྟན། ཞར་ལ་ཤེར་
ཕྱིན་ཉིད་ཀྱི་ཆེ་བ་བརྗོད། ཤེར་ཕྱིན་དེ་ལ་འཇུག་ཚུལ་གཏན་ལ་
དབབ། ཚུལ་དེས་ཐོབ་པའི་ཡོན་ཏན་བསྡུས་ཏེ་བསྟན་པའོ། །ས་ལྔ་
པར་བསམ་གཏན་ཡོངས་སུ་དག་པ་ཐོབ་པས་ས་དྲུག་པ་མངོན་དུ་
ཕྱོགས་པར་མཉམ་པར་བཞག་པའི་སེམས་ཞི་གནས་ཕུལ་ཕྱིན་་་
ལ་གནས་ཏེ། །རྫོགས་པའི་སངས་རྒྱས་ཀྱི་ཆོས་རྟོགས་བྱའི་
ཆོས་དབྱིངས་སྤྲོས་བྲལ་རྟོགས་པ་དང་སྟོབས་སོགས་ལ་མངོན་དུ་་་

36 དབུ་མ་འཇུག་པའི་མཆན་འགྲེལ།
ཕྱོགས་ཤིང་། །ལྷག་མཐོང་འདི་རྗེས་ཐོབ་ཏུ་རྐྱེན་ཉིད་འདི་པ་
ཙམ་གྱི་རྟེན་ཅིང་འབྲེལ་བར་འབྱུང་བའི་དེ་ཉིད་སྐྱེ་བ་མེད་ཅིང་
འགག་པ་མེད་པའི་རང་བཞིན་དུ་མཐོང་བ་དེས། །གཟུགས་
བརྙན་དང་འདྲ་བའི་ཆོས་ཉིད་ཁོང་དུ་ཆུད་པའི་ཕྱིར། ཤེས་རབ་
ཀྱི་ཕ་རོལ་ཏུ་ཕྱིན་པ་ཡོངས་སུ་དག་པ་ལ་གནས་པས་སྤྲོས་པ་་་་་་་་
ཐམས་ཅད་བཀག་པའི་ཤེས་པ་དང་ཤེས་བྱ་མི་དམིགས་པའི་མཚན་
ཉིད་ཅན་གྱི་འགོག་པ་སྙོམས་པར་འཇུག་པ་ཐོབ་པར་འགྱུར་གྱི་་
སྔ་རོལ་དུ་ནི་མ་ཡིན་ནོ། །ད་ནི་ཤེར་ཕྱིན་དེ་ལས་གཞན་པའི་ཡོན་
ཏན་གྱི་ཚོགས་རྣམས་འབྲས་བུའི་སར་ཁྲིད་པ་ལ་ཤེས་རབ་ཀྱི་ཕ་་་་་
རོལ་ཏུ་ཕྱིན་པ་ལ་རག་ལས་པ་ཉིད་དུ་བསྟན་པའི་ཕྱིར། ཇི་ལྟར་
ལོང་བའི་ཚོགས་ཀུན་བདེ་བླག་ཏུ། །མིག་དང་ལྡན་པའི་སྐྱེས་
བུ་གཅིག་གིས་འགྲོ་བར་མངོན་པར་འདོད་པ་ཡི། །ཡུལ་དུ་
འཁྲིད་པར་བྱེད་པ་དེ་བཞིན་དུ་ཕར་ཕྱིན་ལ་སློབ་པའི་སྐབས་
འདིར་ཡང་བློའི་སྟེ། །ཤེས་རབ་ཀྱི་མིག་ཉམས་པ་དག་སྦྱིན་
སོགས་ཀྱི་ཡོན་ཏན་རྣམས་སློབ་པའི་ས་ལས་བླངས་ཏེ་བགྲོད་བྱ་་་
མཐར་ཐུག་རྣམ་མཁྱེན་གྱི་ས་ཀུན་ཏུ་འོད་ཅེས་བྱ་བར་འཇོག་པས་་་
རྒྱལ་བ་ཉིད་དུ་འགྲོའོ་སྟེ་ཤེས་རབ་ཀྱིས་དམིགས་མེད་ཡང་དག་་་་
གི་ལམ་དང་། དམིགས་པ་དང་བཅས་པའི་ལམ་མིན། མཐོང་བའི་
རང་བཞིན་ཡིན་པའི་ཕྱིར་རོ། །འདིར་སྨྲས་པ། འདི་རྟེན་འབྱུང་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 37
བའི་དེ་ཉིད་མཐོང་བ་དེ། །ཤེས་རབ་གནས་པས་འགོག་པ་ཐོབ་
པར་འགྱུར། །ཞེས་དེ་སྐད་དུ་གང་སྨྲས་ན། ཅི་ལྟར་བྱང་ཆུབ་
སེམས་དཔའ་ཆོས་རྟེན་ཅིང་འབྲེལ་བར་འབྱུང་བ་མཐོང་བ་ན།
འདི་ལ་ཇི་ལྟར་བརྟེན་ནས་འབྱུང་བའི་དེ་ཁོ་ན་ཉིད་ནི་གང་དེ་བྱང་
སེམས་ས་དྲུག་པ་བ་དེས་ཇི་ལྟར་མཐོང་བར་འགྱུར་ཞེ་ན། བཤད་
པ༑ དེའི་རང་གི་ངོ་བོ་ནི་མ་རིག་པའི་ལིང་ཐོག་འཐུག་པོས་བློའི་
མིག་མ་ལུས་པར་གཡོགས་པ་བདག་ཅག་གི་ཡུལ་དུ་ཉེ་བར་འགྲོ་བ་་
མ་ཡིན་གྱི། དྲུག་པ་ལ་སོགས་པ་ས་གོང་མ་ལ་གནས་པའི་བྱང་ཆུབ་
སེམས་དཔའ་རྣམས་ཀྱི་ཡུལ་དུ་ནི་འགྱུར་ན། དེའི་ཕྱིར་དེ་ཁོ་བོ་
ཅག་ལ་དྲི་བར་བྱ་བ་མ་ཡིན་གྱི་གང་དག་སྟོང་པ་ཉིད་ཕྱིན་ཅི་
ལོག་པར་མཐོང་བའི་མིག་སྨན་མ་རིག་པའི་རབ་རིབ་ཀྱི་ལིང་ཐོག་་་
འཇོམས་པར་བསྐུས་པ་བློའི་སྤྱན་མ་རིག་པའི་རབ་རིབ་ཀྱི་ལིང་་་་་་
ཐོག་དང་བྲལ་བ་དྲི་མ་མེད་པ་མངའ་བ་བྱང་ཆུབ་སེམས་དཔའ་་
དང་སངས་རྒྱས་བཅོམ་ལྡན་འདས་དེ་དག་ཉིད་ལ་རྨེད་པ་སྟེ་་་་་་
བར་བྱའོ། །ཁེངས་བསྐྱུང་། གལ་ཏེ་འཕགས་པ་ཤེས་རབ་ཀྱི་ཕ་རོལ་ཏུ་
ཕྱིན་པ་དང་འཕགས་པ་ས་བཅུ་པ་ལ་སོགས་པ་མདོ་སྡེ་གང་དག་
འདོན་པ་དེ་དག་ལས་འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་
སྤྱོད་པའི་བྱང་ཆུབ་སེམས་དཔའ་ཇི་ལྟར་རྟེན་ཅིང་འབྲེལ་བར་་་
འབྱུང་བའི་དེ་ཉིད་མཐོང་བ་ཞེས་བྱ་བ་གསུངས་པ་མ་ཡིན་ནམ།

38 དབུ་མ་འཇུག་པའི་མཆན་འགྲེལ།
དེའི་ལུང་གི་རྗེས་སུ་འབྲངས་ནས་བཤད་པར་རིགས་སོ་ཞེ་ན།
འདིའ ང་ཡོད་པ་མ་ཡིན་ཏེ། ལུང་གི་དགོངས་པ་ངེས་པར་དཀའ་
བའི་ཕྱིར། བདག་ཅག་འདྲ་བས་ལུང་ལས་ཀྱང་དེ་ཁོ་ན་ཉིད་
བསྟན་པར་མི་ནུས་སོ། །རང་དབང་ཉིད་ཀྱི་དབང་དུ་བྱས་ནས་དེ་
སྐད་དུ་བརྗོད་ཀྱི། བསྟན་བཅོས་རྩ་ཤེར་སོགས་ཚད་མར་གྱུར་པའི་
སྐྱེས་བུས་བྱས་ཤིང་ལུང་ཕྱིན་ཅི་མ་ལོག་པ་འཆད་པར་མཐོང་བ་་་་
ལས་དེ་ལ་བརྟེན་ནས་ལུང་གི་དགོངས་པ་ངེས་པ་ནི། ཇི་ལྟར་ས་
དྲུག་པ་ཤེར་ཕྱིན་ལ་སྤྱོད་པ་དེ་ཡིས་ཆེས་ཟབ་པའི་ཆོས་རྣམས་ཀྱི་
དེ་ཁོ་ན་ཉིད་རྟོགས་པ། །ངེས་དོན་གྱི་མདོའི་ལུང་དང་གཞན་
ཡང་རིགས་པའི་སྒོ་ནས་ཡིན་པས་ན། །དེ་ལྟར་འཕགས་པ་
ཀླུ་སྒྲུབ་ཀྱི་གཞུང་ལུགས་ལས་བྱུང་བ། །ཇི་ལྟར་གནས་པའི་
ལུགས་བཞིན་དུ་འདིར་བརྗོད་པར་བྱ་སྟེ། །ཤེས་རབ་ཀྱི་ཕ་རོལ་
ཏུ་ཕྱིན་པ་ལ་སྤྱོད་པའི་བྱང་ཆུབ་སེམས་དཔས་ཆོས་རྣམས་ཀྱི་་་་
བདག་ཉིད་ཇི་ལྟ་བ་ཉིད་ཇི་ལྟར་མཐོང་བ་དེ་ལྟར། འཕགས་པ་ཀླུ་
སྒྲུབ་ཀྱིས་ལུང་ཕྱིན་ཅི་མ་ལོག་པར་མཁྱེན་ནས་དབུ་མའི་བསྟན་་
བཅོས་ལས། རིགས་པ་དང་ལུང་དག་གིས་ཆོས་རྣམས་ཀྱི་བདག་
ཉིད་ཡང་དག་པ་ཇི་ལྟ་བ་ཉིད་རང་བཞིན་མེད་པའི་མཚན་
ཅན་ཆེས་གསལ་བར་བསྟན་ཏོ། །དེའི་ཕྱིར་ཇི་ལྟར་འཕགས་པ་ཀླུ་
སྒྲུབ་ཀྱི་ཞལ་སྔ་ནས་རིགས་པ་དང་ལུང་དག་གིས་ཆོས་རྣམས་ཀྱི་དེ་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 39
ཉིད་བསྟུན་པ་དེ་ཁོ་ན་ལྟར་བདག་གིས་དེས་ཉེ་བར་བསྟན་པའི་་་་
ལུགས་ཇི་ལྟར་གནས་པ་བཞིན་དུ་བརྗོད་པར་བྱའོ། །ཅི་སྟེ་རེ་ཞིག་
འཕགས་པ་ཀླུ་སྒྲུབ་དེ་ཉིད་ལ་ལུང་ཕྱིན་ཅི་མ་ལོག་པར་ངེས་པ་ཙི་་་་
ལྟར་ཡོད་ཅེ་ན།ལུང་ལས་ཤེས་ཏེ། ཇི་ལྟར་འཕགས་པ་ལང་ཀར་
གཤེགས་པ་ལས། ལྷོ་ཕྱོགས་བེ་ཏའི་ཡུལ་དུ་ནི། །དགེ་སློང་དཔལ་
ལྡན་ཆེར་གྲགས་པ། །དེ་མིང་ཀླུ་ཞེས་བོད་པ་སྟེ། །ཡོད་དང་མེད་
པའི་ཕྱོགས་འཇིག་པ། །ང་ཡི་ཐེག་པ་འཇིག་རྟེན་དུ། །བླ་མེད་ཐེག་
ཆེན་རབ་བསྟན་ནས། །རབ་ཏུ་དགའ་བའི་ས་བསྒྲུབས་ཏེ། ། བདེ་
བ་ཅན་དུ་དེ་འགྲོ་འོ། །ཞེས་གསུངས་པ་དང་། ཡང་འཕགས་པ་
སྤྲིན་ཆེན་པོ་སྟོང་ཕྲག་བཅུ་གཉིས་པ་ལས་ཀྱང་། ཀུན་དགའ་བོ་
ལིཙྪ་བི་གཞོན་ནུ་སེམས་ཅན་ཐམས་ཅད་ཀྱིས་མཐོང་ན་དགའ་བ་་་་
ཞེས་བྱ་བ་འདི་ནི་ང་མྱ་ངན་ལས་འདས་ནས་ལོ་བཞི་བརྒྱ་ལོན་པ་་་་
ན་ཀླུ་ཞེས་བྱ་བའི་དགེ་སློང་དུ་གྱུར་ནས་ངའི་བསྟན་པ་རྒྱས་པར་་
རབ་ཏུ་བསྟན་ཏེ། མཐར་གྱིས་རབ་ཏུ་དང་བའི་འོད་ཅེས་བྱ་བའི་
འཇིག་རྟེན་གྱི་ཁམས་སུ་དེ་བཞིན་གཤེགས་པ་དགྲ་བཅོམ་པ་ཡང་་་་
དག་པར་རྫོགས་པའི་སངས་རྒྱས་ཡེ་ཤེས་འབྱུང་གནས་འོད་ཅེས་བྱ་
བར་འགྱུར་རོ། །ཞེས་གསུངས་སོ། །དེའི་ཕྱིར་འདིས་ལུང་ཕྱིན་ཅི་
མ་ལོག་པར་ངེས་པར་གྲུབ་བོ། །རྟེན་ཅིང་འབྲེལ་བར་འབྱུང་བ་
ཡང་དག་པའི་ཇི་ལྟ་བ་བཞིན་སྟོན་པའི་འབྲས་བུ་ཅན་གྱི་བསྟན་་་་

40 དབུ་མ་འཇུག་པའི་མཆན་འགྲེལ།
བཅོས་དེ་ཡང་སྔོན་གོམས་པས་རྒྱུད་ལ་སྟོང་པ་ཉིད་ཀྱི་ས་བོན་་་་་་་་
བཞག་པ་རྣམས་ཁོ་ན་ལ་བསྟན་པར་བྱའི། གཞན་སྔར་གོམས་པའི་
ས་བོན་མེད་པ་དག་ལ་ནི་མ་ཡིན་ཏེ། དེ་དག་སྟོང་པ་ཉིད་ཉན་པར་
གྱུར་དུ་ཟིན་ཀྱང་དེ་ལ་ལོག་པར་ཞུགས་པའི་བསམ་པ་དང་ལྡན་པ་་
ཉིད་ཀྱིས་དོན་མ་ཡིན་པ་ཆེན་པོ་དང་ལྡན་པའི་ཕྱིར་རོ། །འདི་ལྟར་
རེས་འགའ་ནི་མི་མཁས་པས་སྟོང་པ་ཉིད་སྤངས་ནས་ངན་འགྲོར་་་་
འགྲོ་བར་འགྱུར་རོ། །རེས་འགའ་ནི་སྟོང་པ་ཉིད་ཀྱི་དོན་ནི་མེད་པ་
ཡིན་ནོ་ཞེས་དེ་ལྟར་ཕྱིན་ཅི་ལོག་ངེས་པར་བཟུང་སྟེ། རྒྱུ་དང་
འབྲས་བུ་ལ་སོགས་པའི་དངོས་པོ་ཐམས་ཅད་ལ་སྐུར་པ་འདེབས་་་
པ་ལོག་པར་ལྟ་བ་བསྐྱེད་ནས་འཕེལ་བར་བྱེད་དོ། །དེའི་ཕྱིར་སྟོན་
པ་པོས་ལྷག་པར་མོས་པའི་ཁྱད་པར་ངེས་པར་བྱས་ཏེ། གང་ཞིག་
གང་གང་ལ་དགའ་བ། །དེ་ཡིས་དེ་དེ་སྔར་སྤྱད་བྱ། །ཉམས་པར་
གྱུར་པ་དམ་ཆོས་ཀྱི། །སྣོད་ནི་ཅིས་ཀྱང་མ་ཡིན་ནོ། །ཞེས་སོ། །
ཉན་པ་པོ་རྣམས་ལ་སྟོང་པ་ཉིད་ཀྱི་ལྟ་བ་བཤད་པར་བྱའོ། །ཡང་ཅི་
ལྟར་འདི་ལ་སྟོང་པ་ཉིད་བསྟན་པར་འོས་སོ། །འདི་ལ་སྟོང་པ་ཉིད་
ཉེ་བར་བསྟན་པར་བྱའོ་ཞེས་ངེས་པར་དཀའ་བ་ངེས་པར་ནུས་ཤེ་་་
ན༑ དེ་ནི་ཕྱི་རོལ་གྱི་མཚན་མ་རྣམས་ཀྱིས་ངེས་པར་ནུས་པས་དེའི་
རྒྱུ་མཚན་ཉེ་བར་བསྟན་པའི་ཕྱིར་བཤད་པ། སོ་སོ་སྐྱེ་བོའི་དུས་
ནའང་སྟོང་པ་ཉིད་ཐོས་ནས། །ནང་དུ་རབ་ཏུ་དགའ་བ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 41
ཡང་དང་ཡང་དུ་འབྱུང་ལ། །རབ་ཏུ་དགའ་བ་ལས་བྱུང་
བའི་མཆི་མས་མིག་བརླན་ཞིང་། །ལུས་ཀྱི་བ་སྤུ་ལྡང་བར་
འགྱུར་བ་གང་ཡིན་པ། །དེ་ལ་རྫོགས་པའི་སངས་རྒྱས་བློ་
སྤྲོས་བྲལ་གྱི་ཡེ་ཤེས་དེ་རྟོགས་པ་ཡི་ས་བོན་ཡོད་པ་ཡིན་པས། །
སྟོང་པ་ཉིད་དེ་ཉིད་ཉེ་བར་བསྟན་པའི་སྣོད་ནི་དེ་ཡིན་ཏེ།
དེ་ལ་འཆད་པར་འགྱུར་བའི་མཚན་ཉིད་ཅན་གྱི་དམ་པའི་དོན་་་
གྱི་བདེན་པ་བསྟན་པར་བྱ། །སྟོན་པ་པོའི་འབད་པ་འབྲས་མེད་
མི་འགྱུར་ཏེ་ཉན་པ་པོ་དེ་ལ་སྟོང་པ་ཉིད་དེ་ཡི་རྗེས་སུ་འགྲོ་བའི་
དེའི་རྒྱུ་ཅན་གྱི་ཡོན་ཏན་འབྱུང་། །དེས་སྟོང་པ་ཉིད་ཀྱི་ལྟ་བ་
ཉན་པ་ལ་གཏེར་རྙེད་པ་དང་འདྲ་བར་སེམས་ཤིང་དེ་མི་ཉམས་་་་་
པར་བྱ་བའི་ཕྱིར། བདག་ཚུལ་ཁྲིམས་འཆལ་བའི་རྐྱེན་གྱིས་ངན་
འགྲོར་ལྟུང་ན་སྟོང་པ་ཉིད་ཀྱི་ལྟ་བ་རྒྱུན་ཆད་པར་འགྱུར་དུ་འོང་ངོ་
སྙམ་དུ་རིག་ནས། རྟག་ཏུ་ཚུལ་ཁྲིམས་ཡང་དག་བླངས་ནས་
གནས་པར་འགྱུར། བདག་ཚུལ་ཁྲིམས་ཀྱིས་བདེ་འགྲོར་སྐྱེས་
ཀྱང་དབུལ་པོར་གྱུར་ན་ཟས་དང་སྨན་དང་ཆོས་གོས་ལ་སོགས་པ་་་
འཚོ་བའི་ཡོ་བྱད་ཚོལ་བ་ལྷུར་བྱེད་པས་སྟོང་པ་ཉིད་ཉན་པ་རྒྱུན་
ཆད་པར་འགྱུར་དུ་འོང་ངོ་སྙམ་སྟེ། སྦྱིན་པ་གཏོང་བར་འགྱུར་
ཞིང་སྟོང་པ་ཉིད་ཀྱི་ལྟ་བ་སྙིང་རྗེས་ཡོངས་སུ་ཟིན་པ་ནི་སངས་་་་
རྒྱས་ཉིད་འདྲེན་པར་བྱེད་པ་ཡིན་གྱི། གཞན་དུ་ནི་མ་ཡིན་ནོ་ཞེས་

42 དབུ་མ་འཇུག་པའི་མཆན་འགྲེལ།
སྙིང་རྗེ་བསྟེན་པར་བྱེད། །ཁྲོ་བས་ནི་ངན་སོང་དུ་འགྲོ་ཞིང་ཁ་
དོག་ངན་པ་ཐོབ་པར་བྱེད་པས་དེའི་རྐྱེན་གྱིས་འཕགས་པ་རྣམས་་་
མཉེས་པ་བྱེད་པར་མི་འགྱུར་རོ་སྙམ་སྟེ། བཟོད་པ་སྒོམ་བྱེད་
ཐམས་ཅད་མཁྱེན་པ་ཉིད་དུ་ཡོངས་སུ་མ་བསྡུས་པའི་ཚུལ་ཁྲིམས་་་་
ལ་སོགས་པ་དག་ནི་སངས་རྒྱས་ཉིད་ཐོབ་པའི་རྒྱུ་དང་འབྲས་བུ་་་་
དཔག་ཏུ་མེད་པ་རྣམ་པར་ཆད་པ་མེད་པར་འབྱུང་བར་མི་འགྱུར་་་
བས་དེ་ཡི་དགེ་བའང་བྱང་ཆུབ་ཏུ། །འགྲོ་བ་དགྲོལ་བར་བྱ་
ཕྱིར་ཡོངས་སུ་སྔོ་བྱེད་ཅིང་། །བྱང་ཆུབ་སེམས་དཔའ་མ་
གཏོགས་པར་གཞན་དག་གིས་རྟེན་ཅིང་འབྲེལ་བར་འབྱུང་བའི་་་་
བདག་ཉིད་ཇི་ལྟ་བ་ཉིད་ཉེ་བར་བསྟན་པར་མི་ནུས་སོ་སྙམ་དུ་་་་་་་
བསམས་ནས། རྫོགས་པའི་བྱང་ཆུབ་སེམས་དཔའ་རྣམས་ལ་
གུས་པར་བྱེད། །ཟབ་ཅིང་རྒྱ་ཆེའི་ཚུལ་ལ་མཁས་པའི་སོ་སོ་
སྐྱེ་བོ་དེས་ནི། །རིམ་གྱིས་རབ་ཏུ་དགའ་བ་འཕགས་པའི་ས་
ནི་འཐོབ་འགྱུར་བས། །རབ་ཏུ་དགའ་བ་དེ་ནི་དོན་དུ་གཉེར་
བས་འཆད་འགྱུར་གྱི་ལམ་འདི་མཉན་པར་གྱིས། །དེ་ལ་ཆོས་
རྣམས་ཀྱི་ཡང་དག་པ་ཇི་ལྟ་བ་ཉིད་བསྟན་པ་ལ་འདི་ནི་རེ་ཞིག་་་་
ལུང་ཡིན་ཏེ། ཇི་སྐད་དུ། འཕགས་པ་ས་བཅུ་པ་ལས། རྒྱལ་བའི་
སྲས་དག་བྱང་ཆུབ་སེམས་དཔའ་ས་ལྔ་པ་ལ་ལམ་ཤིན་ཏུ་ཡོངས་སུ་་
རྫོགས་པའི་བྱང་ཆུབ་སེམས་དཔའ་དེ་བྱང་ཆུབ་སེམས་དཔའི་ས་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 43
དྲུག་པ་ལ་འཇུག་སྟེ། དེ་ཕུང་པོ་ལ་སོགས་པའི་ཆོས་ཐམས་ཅད་
ཆོས་མཉམ་པ་ཉིད་བཅུ་རྟོགས་པའི་སྒོ་ནས་འཇུག་གོ། །བཅུ་གང་
ཞེ་ན། འདི་ལྟ་སྟེ། ཆོས་ཐམས་ཅད་རྣམ་པར་རྟོག་པའི་ཤེས་པའི་
ཡུལ་མིན་པས་མཚན་མ་མེད་པར་མཉམ་པ་ཉིད་དང༌། ཆོས་
ཐམས་ཅད་བརྗོད་བྱ་རྗོད་བྱེད་ཀྱི་གཟུང་འཛིན་གྱི་རྣམ་པ་ཅན་གྱི་་་
མཚན་ཉིད་མེད་པར་མཉམ་པ་ཉིད་དང་། དེ་བཞིན་དུ་རང་གི་
བདག་ཉིད་ཀྱི་སྐྱེ་བ་མེད་པ་དང་། རྒྱུ་རྐྱེན་གྱིས་མ་སྐྱེས་པ་དང་།
རང་བཞིན་གྱིས་ཉོན་མོངས་ལས་གྲོལ་བས་དབེན་པ་དང་། སྐྱེ་
འགག་མེད་པས་གདོད་མ་ནས་རྣམ་པར་དག་པ་དང་། ཡོད་མེད་
སོགས་ཀྱི་སྤྲོས་པ་མེད་པ་དང་། བྱ་བ་མེད་པའི་ཕྱིར་ཕུང་པོ་ཕྱི་མ་
བླང་བ་མེད་པ་དང་སྔ་མ་དོར་བ་མེད་པར་མཉམ་པ་ཉིད་དང་།
སྣོད་བཅུད་ཆོས་ཐམས་ཅད་མེད་པར་ཡོད་པར་སྣང་བས་སྒྱུ་མ་
དང་། ཡུལ་ལ་ལོངས་སྤྱོད་པ་བདེན་པ་མེད་པས་རྨི་ལམ་དང་།
ལུས་ཀྱི་ལས་ཀྱི་རང་བཞིན་གྱི་བྱ་བ་མེད་པ་བྱ་བར་སྣང་བས་མིག་་་་་
ཡོར་དང་། ངག་ལས་མེད་ཀྱང་སྒྲའི་རྗེས་འཇུག་པ་བྲག་ཅ་དང་།
འདོད་པའི་ཆོས་རྣམས་ལས་ཀྱི་རྣམ་སྨིན་དུ་སྣང་བས་ཆུ་ཟླ་དང༌།
གཟུགས་དང་གཟུགས་མེད་ཀྱི་ཆོས་རྣམས་ཏིང་ངེ་འཛིན་ལ་སྣང་བ་
གཟུགས་བརྙན་དང་། དག་པའི་ཞིང་གི་རང་བཞིན་ནི་སེམས་
ཡོངས་སུ་དག་པས་སྤྲུལ་པའི་ཕྱིར་སྤྲུལ་པ་ལྟ་བུར་མཉམ་པ་ཉིད་་་་་

44 དབུ་མ་འཇུག་པའི་མཆན་འགྲེལ།
དང་། ཆོས་ཐམས་ཅད་དངོས་པོའི་དུས་ན་ཡོད་པ་དང་དངོས་པོ་
མེད་པའི་དུས་ན་མེད་པ་ཉིད་གཉིས་སུ་མེད་པར་མཉམ་པ་ཉིད་དོ།།
དེ་ཆོས་ཐམས་ཅད་ཀྱི་རང་བཞིན་དེ་ལྟར་རབ་ཏུ་རྟོགས་པ་ན་རྡོ་་་་་
ཞིང་སངས་རྒྱས་ཀྱི་ས་དང་རྗེས་སུ་མཐུན་པའི་མི་སྐྱེ་བའི་ཆོས་ལ་་་་་་
བཟོད་པ་ཐོབ་པས་བྱང་ཆུབ་སེམས་དཔའི་ས་དྲུག་པ་མངོན་དུ་་
གྱུར་པ་རྗེས་སུ་ཐོབ་སྟེ་ཞེས་གསུངས་པ་ལྟ་བུའོ། །བཤད་བྱའི་སྟོང་
ཉིད་དངོས་གཏ་ན་ལ་ཕབ་པ་ལ། ཐེག་པ་ཐུན་མོང་བའི་རྟོགས་
བྱའི་སྟོང་ཉིད་དང་། ཐེག་ཆེན་ཐུན་མིན་གྱི་རྟོགས་བྱའི་སྟོང་ཉིད་
བཤད་པའོ། །དང་པོ་ཆོས་བདག་མེད་གང་ཟག་བདག་མེད། དེའི་
ཕྱིར་འདིར་ཆོས་སྐྱེ་བ་མེད་པ་མཉམ་པ་ཉིད་ཁོ་ན་རིགས་པས་་་་་་་་
བསྟན་པ་ཉིད་ཀྱིས་ཆོས་མཉམ་པ་ཉིད་གཞན་རྣམས་ཀྱང་བསྟུན་པ་
སླ་བར་དགོངས་ཏེ། ྋ སློབ་དཔོན་གྱིས་དབུ་མའི་བསྟན་བཅོས་ཀྱི་
དང་པོར། བདག་ལས་མ་ཡིན་གཞན་ལས་མིན། །གཉིས་ལས་མ་
ཡིན་རྒྱུ་མེད་མིན། །དངོས་པོ་གང་དག་གང་ན་ཡང་། །སྐྱེ་བ་ནམ་
ཡང་ཡོད་མ་ཡིན། །ཅེས་ཉེ་བར་བཀོད་པ་ཡིན་ནོ། །ནམ་ཡང་ཞེས་
བྱ་བ་ནི་གཞར་ཡང་ཞེས་བྱ་བའི་དོན་ཏེ། གང་ན་ཡང་ཞེས་བྱ་བའི་
སྒྲ་འགར་ཡང་གི་སྒྲའི་རྣམ་གྲངས་རྟེན་གྱི་ཚིག་གིས་ནི་ཡུལ་དང་་་་་
དུས་དང་གྲུབ་པའི་མཐའ་བཤད་དོ། །གང་དག་གི་སྒྲ་བརྟེན་པའི་
ཚིག་ནི་ཕྱི་དང་ནང་གི་དངོས་པོ་བརྗོད་པའོ། །དེས་ན་ཕྱི་དང་ནང་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 45
གི་དངོས་པོ་རྣམས་ནི་ཡུལ་དང་དུས་དང་གྲུབ་པའི་མཐར་འགར་་་་
ཡང་ཞེས་པ་ནི་དབང་གིས་ཞེས་པའི་དོན་ཡིན་གྱི་ལུགས་ལ་ཞེས་་་་་
པའི་དོན་མིན་བདག་ལས་སྐྱེ་བ་སྲིད་པ་མ་ཡིན་ནོ། །ཞེས་འདི་ལྟར་
སྦྱར་བར་བྱའོ། །འདིར་མ་ཡིན་ཅེས་བྱ་བ་ནི་ཡོད་པ་ཉིད་ཀྱི་སྒྲུབ་
བྱེད་རང་ལས་སྐྱེ་བ་དང་སྦྲེལ་གྱི་ཡོད་པ་དང་ནི་མ་ཡིན་ཏེ།
དགག་པ་དོན་གྱིས་གྲུབ་པའི་ཕྱིར་རོ། །དེ་བཞིན་དུ་གཞན་ལས་སྐྱེ་
བ་ཡོད་པ་མ་ཡིན་སོགས་དམ་བཅའ་བ་གསུམ་ཆར་ལ་ཡང་སྦྱར་་་་་་
བར་བྱའོ། །དམ་བཅའ་བ་བཞི་པོ་དེ་ཚིག་རྐང་གཉིས་ཀྱིས་རྗེས་སུ་
བརྗོད་ནས་དོན་དེ་རིགས་པས་བསྒྲུབ་པའི་ཕྱིར་བཤད་པ། ཕྱི་ནང་
གི་དངོས་པོ་གང་སྣང་བ་དེ་ཐམས་ཅད་དེ་ཉིད་ནི་རྒྱུ་རང་དང་་་
རྫས་གཅིག་པའི་བདག་ཉིད་དེ་འདྲ་བ་ལས་འབྱུང་མིན་རྫས་ཐ་་་
དད་གཞན་དག་ལས་སྐྱེ་བ་ལྟ་ག་ལ་ཞིག་སྟེ་མེད་དོ། །གཉིས་
ཀ་ལས་ཀྱང་སྐྱེ་བ་མ་ཡིན་རྒྱུ་མེད་པར་ནི་སྐྱེ་བ་ག་ལ་ཡོད་དེ་་་་
མེད་དོ། །ཡང་དམ་བཅའ་བཞི་པོ་འདི་གཏན་ཚིགས་གང་ལས་
ངེས་ཤེས་ན། སངས་རྒྱས་བསྐྱང་། མྱུ་གུ་དེ་ནི་སྐྱེ་བའི་བྱ་བ་བྱེད་པ་པོ་སྐྱེ་
བཞིན་པའི་བདག་གི་ངོ་བོ་དེ་ལས་འབྱུང་ན་ཡོད་པ་ཉིད་སྔར་་་་་་
ཐོབ་ཟིན་པའི་ཕྱིར་ཡོན་ཏན་ལྷག་པ་འགའ་ཡང་ཡོད་པ་མ་་་་་་་
ཡིན་པ་ཉིད་དོ། །བདག་སྐྱེ་འདི་ནི་རིགས་པ་དང་འགལ་བ་ཡང་
ཡིན་ཏེ། ས་བོན་གྱི་དུས་ཉིད་ནས་མྱུ་གུའི་ངོ་བོར་སྐྱེས་ཟིན་པར་

46 དབུ་མ་འཇུག་པའི་མཆན་འགྲེལ།
གྱུར་པ་དེའི་ཕྱིར་སླར་ཡང་སྐྱེ་བར་རིགས་པའང་མ་ཡིན་་་་་་་་་
ཉིད༑ །ཅིའི་ཕྱིར་ཞེ་ན། ཟླ་བས། སྐྱེས་ཟིན་པའི་ས་བོན་སླར་
ཡང་སྐྱེ་བར་ཡོངས་སུ་རྟོགས་པར་འགྱུར་ན་ནི། །མྱུ་གུ་དང་
སྡོང་བུ་དང་སྦུབ་འཆའ་བ་ལ་སོགས་པ་རྣམས་ཀྱི་སྐྱེ་བ་འདི་་་་་་་
རྙེད་པར་མི་འགྱུར་ཞིང་། །སངས་རྒྱས་བསྐྱང་། ས་བོན་དེ་ཉིད་སྲིད་
པའི་མཐར་ཐུག་པར་དུས་ནམ་ཡང་ཆད་པ་མེད་པར་རབ་ཏུ་སྐྱེ་
བ་ཉིད་དུ་འགྱུར། །སྐྱེས་ཟིན་སླར་ཡང་སྐྱེ་དགོས་པས་སོ། །ཅི་སྟེ་
མྱུ་གུ་སྐྱེ་བ་ལ་ཕན་འདོགས་པའི་རྐྱེན་ཆུ་ལ་སོགས་པ་རྣམས་ཀྱིས་ས་
བོན་རྣམ་པར་འགྱུར་བར་བྱེད་ཅིང་མྱུ་གུ་སྐྱེད་པར་བྱེད་ལ། མྱུ་
གུས་ས་བོན་འཇིག་པར་བྱས་ལ་ས་བོན་ལས་མྱུ་གུ་ནས་ཀྱི་ས་བོན་་་་་
དང་ནས་ཀྱི་མྱུ་གུ་ཞེས་སྒྲ་གཅིག་གི་ཡུལ་ཡིན་པས་གཞན་མ་ཡིན་པ་
ཉིད་ཀྱིས་བདག་ལས་སྐྱེ་བའོ་སྙམ་ན། ཇི་ལྟར་མྱུ་གུ་དེ་ཉིད་ཀྱིས་
ས་བོན་དེ་ཉིད་རྣམ་པར་འཇིག་པར་བྱེད་པར་འགྱུར་ཏེ་ས་་་་
བོན་ལས་གཞན་མ་ཡིན་པས་རང་གི་བདག་ཉིད་བཞིན་ནོ།
ཡང་མི་རིགས་སོ། །ཐ་མི་དད་པ་ཡང་མི་རིགས་ཏེ་ས་མྱུག་གཅིག་
ཡིན་ན། ཟླ་བས། གཞན་ཡང་བྱེད་རྒྱུ་ས་བོན་གྱི་རང་གི་བདག་
ཉིད་ལས་ཐ་དད་མྱུ་གུའི་རིང་པོ་སོགས་དབྱིབས་དང་ནི།
སེར་པོ་སོགས་ཁ་དོག་དང་མངར་བ་སོགས་རོ་དང་གཞུང་འབྲུམ་་
སེལ་བ་སོགས་ནུས་པ་དང་ཡོངས་སུ་འགྱུར་ཏེ་རྣམ་པར་སྨིན་་་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 47
པའི་ཐ་དད་བདག་སྐྱེ་བ་ཁྱོད་ལ་མེད་པར་འགྱུར། དགོས་པ་
ཐ་དད་དམིགས་པའི་ཕྱིར་རོ། །ཡོངས་སུ་འགྱུར་བར་སྨྲ་བའི་
གྲངས་ཅན་པས་ཅི་སྟེ་གཞོན་ནུ་དང་རྒན་པོའི་གནས་སྐབས་ལྟར་་་་
ས་བོན་གྱི་གནས་སྐབས་བཏང་ནས་གནས་སྐབས་གཞན་ཐོབ་པས་་
ས་བོན་ཉིད་མྱུ་གུར་འགྱུར་བ་ཡིན་པས་གནས་སྐབས་ཐ་དད་ཀྱང་་་
བདག་ཉིད་གཅིག་པ་ཡིན་ནོ་སྙམ་ན། གལ་ཏེ་སྔར་གྱི་ས་བོན་གྱི་
བདག་གི་དངོས་པོ་དབྱིབས་ཟླུམ་པོ་སོགས་བསལ་ནས་དེ་་་་་་་
ལས་གཞན་མྱུ་གུའི། །སྐབས་ཀྱི་དབྱིབས་རིང་པོ་སོགས་ངོ་བོར་
འགྱུར་ན་དེ་ཚེ་དེ་ཡིས་བདག་ཉིད་དེ་ཉིད་གཞན་མ་ཡིན་པར་་་
ཇི་ལྟར་འགྱུར་ཏེ་གནས་སྐབས་ཐ་དད་པའི་ཕྱིར་རོ། །ཟླ་བས་
གཞན་ཡང་གལ་ཏེ་ཁྱོད་ཀྱི་ས་བོན་དང་མྱུ་གུ་གཉིས་འདིར་་་་་་་
གཞན་མ་ཡིན་ན། །མྱུ་གུའི་གནས་སྐབས་སུ་ས་བོན་གཟུང་དུ་
མེད་པ་བཞིན་དུ་ས་བོན་ལས་གཞན་མ་ཡིན་པས་མྱུ་གུ་ཞེས་བྱ་་་་་
བ་དེ་བཟུང་དུ་མེད་པའམ། །ཡང་ན་དེ་དག་གཅིག་པ་ཡིན་
པས་ཇི་ལྟར་མྱུ་གུ་འདི་གཟུང་ཡོད་བཞིན་དུ། །ས་བོན་དེ་ཡང་
དབང་པོས་གཟུང་དུ་ཡོད་པར་འགྱུར་ན་དེ་ཡང་མ་ཡིན་པས་དེ་
ཕྱིར་ས་མྱུག་གཞན་མིན་པ་འདི་ནི་ཁས་མི་བླང་ངོ་། །གཅིག་ལ་
གཟུང་མ་བཟུང་གཉིས་མེད། གང་ཕྱིར་རྒྱུ་ས་བོན་ཞིག་སྟེ་འགག་
ན་ཡང་དེ་ཡི་འབྲས་བུ་མྱུ་གུ་ཞེས་བྱ་བ་འབྱུང་བ་མཐོང་བའི་་་་་

48 དབུ་མ་འཇུག་པའི་མཆན་འགྲེལ།
ཕྱིར༑ །ས་བོན་མྱུ་གུ་རྒྱུ་འབྲས་དེ་དག་གཅིག་པ་ཡིན་ཅེས་ས་
མྱུག་གཞན་མ་ཡིན་པས་འཇིག་རྟེན་གྱིས་ཀྱང་ཁས་མི་ལེན་ནོ། །
དེ་ཉིད་ཀྱི་ཕྱིར་སློབ་དཔོན་གྱིས་དོན་དམ་པར་ཞེས་པའི་ཁྱད་པར་་་
དུ་མ་མཛད་པར་བདག་ལས་མ་ཡིན་ཞེས་སྤྱིར་སྐྱེ་བ་བཀག་པ་ཡིན་་
ནོ༑ །གང་ཞིག་དངོས་པོ་རྣམས་ནི་དོན་དམ་པར་བདག་ལས་སྐྱེས་
པ་མ་ཡིན་ཏེ།ྋ རང་གི་ངོ་བོ་ཡོད་པའི་ཕྱིར་སེམས་ཅན་བཞིན་ནོ་
ཞེས་ཁྱད་པར་དུ་བྱེད་པ་དེའི་དོན་དམ་པར་ཞེས་བྱ་བའི་ཁྱད་པར་་
དོན་མེད་དོ་ཞེས་བསམ་པར་བྱའོ། ་།བདག་སྐྱེ་རིགས་པ་དང་
འགལ་བ་དེ་ཕྱིར་དངོས་པོ་བདག་ལས་འབྱུང་བ་ཡིན་ཞེས་་་་་་་
རབ་ཏུ་བརྟགས་པ་འདི། །དེ་ཉིད་དོན་དམ་དང་ནི་འཇིག་
རྟེན་ཐ་སྙད་དུ་ཡང་རིགས་པ་མ་ཡིན་ནོ། །ཀླུ་སྒྲུབ་ཀྱི་རིགས་
པས་དགག་པ་ནི། གཞན་ཡང་ཕྱི་ནང་གི་དངོས་པོ་རྣམས་བདག་
ལས་སྐྱེ་བར་འདོད་ན་བསྐྱེད་པར་བྱ་བ་འབྲས་བུ་དང་སྐྱེ་་་་་་
བྱེད་རྒྱུ་དང༌། །ལས་བུད་ཤིང་དང་བྱེད་པ་པོ་མེ་ཡང་གཅིག་
ཉིད་འགྱུར་ན་དེ་དག་ནི། །གཅིག་པ་ཉིད་མ་ཡིན་པས་ན་རྩ་
ཤེས་ལས། རྒྱུ་དང་འབྲས་བུ་གཅིག་ཉིད་དུ། །ནམ་ཡང་འཐད་པར་
མི་འགྱུར་རོ། །ཞེས་དང༌། རྒྱུ་དང་འབྲས་བུ་གཅིག་ཉིད་ན། །
བསྐྱེད་བྱ་སྐྱེད་བྱེད་གཅིག་ཏུ་འགྱུར། །ཞེས་གསུངས་པ་ལྟར། རྒྱུ་
དང་འབྲས་གཅིག་ཡིན་ན་ཕ་དང་བུ། མིག་དང་མིག་ཤེས་སོགས་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 49
ཀྱང་གཅིག་ཉིད་དུ་ཐལ་བར་འགྱུར་རོ། །བདག་ཉིད་གཅིག་པའི་
རྒྱུ་ལས་སྐྱེ་བར་ཁས་བླང་བར། །བྱ་བ་མིན་ཏེ་རྒྱ་ཆེར་བཤད་
པའི་ཉེས་པར་ཐལ་བར་འགྱུར་བའི་ཕྱིར་རོ། །གཞན་སྐྱེ་སྨྲ་བ་
ན་རེ། བདག་སྐྱེ་མི་རིགས་མོད། གང་འདི་སྐད་དུ། གཞན་དག་
ལས་ལྟ་ག་ལ་ཞིག །ཅེས་སྨྲས་པ་དེ་ནི་མི་རིགས་སོ། །འདི་ལྟར་
འབྲས་བུ་ལས་གཞན་དུ་གྱུར་པའི་རྐྱེན་བཞི་པོ་རྒྱུ་དང་། དམིགས་
པ་དང་། དེ་མ་ཐག་པ་དང་། དེ་བཞིན་དུ་བདག་པོ་སྟེ། རྐྱེན་
རྣམས་དངོས་པོ་རྣམས་ཀྱིས་སྐྱེད་པར་བྱེད་པའོ་ཞེས་བྱ་བའི་གསུང་
རབ་ལ་ལྟོས་ནས་མི་འདོད་བཞིན་དུ་ཡང་གཞན་ལས་སྐྱེ་བར་ཁས་་
བླང་བར་བྱའོ། །དེ་ལ་ཁ་ཅིག་ན་རེ། རྒྱུའི་རྐྱེན་ནི་བྱེད་རྒྱུ་མ་
གཏོགས་པའི་རྒྱུ་ལྔའོ། །དེ་ལ་དམིགས་པར་བྱས་ན་དམིགས་པ་སྟེ།
ཅི་རིགས་པར་རྣམ་པར་ཤེས་པ་དྲུག་གིས་དམིགས་པ་འདུས་བྱས་་་་
དང་འདུས་མ་བྱས་ཀྱི་ཆོས་ཐམས་ཅད་ནི་དམིགས་པའི་རྐྱེན་ནོ། །
ཕུང་པོ་ལྷག་མ་མེད་པར་མྱ་ངན་ལས་འདས་པར་འཇུག་པའི་་
སེམས་ནི་རྒྱུན་ཆད་པར་འགྱུར་བ་ཡིན་ལ་དེ་ལས་གཞན་པའི་
སེམས་དང་སེམས་ལས་བྱུང་བ་རྣམས་ནི་དེ་མ་ཐག་པའི་རྐྱེན་ནོ། །
བྱེད་རྒྱུ་ནི་བདག་པོའི་རྐྱེན་ཡིན་ནོ་ཞེའོའོ། །གཞན་དག་ན་རེ། སྒྲུབ་
པར་བྱེད་པ་ནི་རྒྱུ་ཡིན་ནོ་ཞེས་བྱ་བའི་མཚན་ཉིད་ལས། འབྲས་བུ་
གང་ཞིག་རྒྱུ་གང་གིས་སྐྱེད་པར་བྱེད་པ་ས་བོན་གྱི་ངོ་བོར་གནས་པ་

50 དབུ་མ་འཇུག་པའི་མཆན་འགྲེལ།
དེ་ནི་དེའི་རྒྱུའི་རྐྱེན་ཡིན་ལ། སྐྱེས་བུ་རྒན་པོ་ལྡང་བ་ལྟར་སེམས་
དང་སེམས་ལས་བྱུང་བ་རྒྱུ་མིག་སོགས་ལས་སྐྱེ་བཞིན་པ་རྣམས་་་་
འཁར་བ་དང་འདྲ་བའི་གཟུགས་ལ་སོགས་པ་དམིགས་པ་གང་
གིས་བསྐྱེད་པར་འགྱུར་བ་དེ་ནི་དམིགས་པའི་རྐྱེན་ཏེ་སྐྱེ་བཞིན་
པའི་ཆོས་ཀྱི་རྟེན་ཡིན་ནོ་ཞེས་བྱ་བའི་དོན་ཏོ། །རྒྱུ་འགག་མ་ཐག་པ་
ནི་འབྲས་བུ་སྐྱེ་བའི་རྐྱེན་ཡིན་ཏེ། དཔེར་ན་ས་བོན་འགག་མ་ཐག་
པ་མྱུ་གུའི་མཚུངས་པ་དེ་མ་ཐག་པའི་རྐྱེན་ཡིན་པ་ལྟ་བུའོ། །ས་དང་
སྣང་བ་སོགས་གང་ཞིག་ཡོད་ན་མྱུ་གུ་དང་མིག་ཤེས་སོགས་གང་་་་
འབྱུང་བ་དེ་ནི། དེའི་བདག་པོའི་རྐྱེན་ཡིན་ནོ་ཞེས་སོ། །ཡང་རྐྱེན་
གཞན་གང་དག་ཕན་ཚུན་རྒྱུར་གྱུར་པས་ལྷན་ཅིག་སྐྱེས་པ་དང་།
དུས་ཐམས་ཅད་དངོས་པོར་ཡོད་པར་སྨྲ་བ་རྣམས་ཀྱིས་དངོས་པོར་
གྱུར་པའི་མ་འོངས་པ་ཤེས་པའི་རྒྱུར་འདོད་པ་ལྟར་ཕྱི་ནས་སྐྱེས་པ་་
ལ་སོགས་པ་དེ་དག་ཀྱང་སྔ་མ་ལྟར་ན་རྒྱུ་དང་བདག་པོའི་རྐྱེན་་
གཉིས་དང་ཕྱི་མ་ལྟར་ན་བདག་པོའི་རྐྱེན་ཏེ་འདི་རྣམས་ཀྱི་ནང་དུ་་
འདུས་པ་ཡིན་ནོ། །དབང་ཕྱུག་ལ་སོགས་པ་དག་ནི་རྐྱེན་མ་ཡིན་ཏེ།
དེའི་ཕྱིར་རྐྱེན་ལྔ་པ་ནི་ཡོད་མ་ཡིན། །ཞེས་ངེས་པར་འཛིན་པར་
བྱེད་དོ་ཞེས་སྨྲའོ། །འདི་ནི་བཞུག་པར་ནུས་པ་མ་ཡིན་ཏེ། རིགས་
པ་དང་ལུང་དང་འགལ་བའི་ཕྱིར་རོ། །དེ་ལ་རིགས་པའི་དབང་དུ་
བྱས་ནས་བརྗོད་པ།ྋ རིགས་མི་མཐུན་པ་ལས་སྐྱེ་བར་ཐལ་བ་ནི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 51
གཞན་ལ་བརྟེན་ནས་གལ་ཏེ་གཞན་ཞིག་འབྱུང་བར་འགྱུར་
ན་ནི། །གཞན་ཡིན་པའི་ཕྱིར་འོ་ན་མེ་ལྕེ་ལས་ཀྱང་མུན་པ་
འཐུག་པོ་འབྱུང་བར་འགྱུར་ཞིང་དེ་མི་རིགས་པས་སོ། །རྒྱུར་
གྱུར་པ་སྐྱེ་བ་ངེས་མེད་ཐལ་བ་དང་མ་གྱུར་པ་ཐམས་ཅད་ལས་་
ཀྱང་འབྲས་བུར་གྱུར་པ་དང་མ་གྱུར་པ་ཐམས་ཅད་སྐྱེ་བར་་་་་་་
འགྱུར་ཏེ་གང་གི་ཕྱིར། །སྐྱེད་པར་བྱེད་པ་དང་སྐྱེད་པར་བྱེད་
པ་མ་ཡིན་པ་མེ་དང་སོལ་བ་སོགས་མ་ལུས་ལ་ཡང་གཞན་ཉིད་་
ནི་མཚུངས་སོ། །ཀླུས། རྒྱུ་དང་འབྲས་བུ་གཞན་ཉིད་དུ། །ནམ་ཡང་
འཐད་པར་མི་འགྱུར་རོ། །ཞེས་དང༌། རྒྱུ་དང་འབྲས་བུ་གཞན་
ཉིད་ན། །རྒྱུ་དང་རྒྱུ་མིན་མཚུངས་པར་འགྱུར། །ཞེས་རྒྱུ་མཚན་
མཚུངས་པའི་མགོ་སྙོམས་སོ། །སྨྲས་པ་གང་ཞིག་གང་གིས་རབ་ཏུ་
བྱ་བར་ནུས་པ་དེ་ཕྱིར་དེ་ཡི་འབྲས་བུར་ངེས་པར་བརྗོད་་་་་་་
ཅིང༌༑ །གང་ཞིག་འབྲས་བུ་དེ་སྐྱེད་ནུས་པ་དེ་ནི་ངོ་བོ་གཞན་
ཡིན་ནའང་རྒྱུ་ཡིན་ལ། །གཞན་ཁྱད་པར་བ་ཁོ་ན་རྒྱུ་འབྲས་ཡིན་
གྱི་གཞན་གྱི་སྤྱི་ནི་མ་ཡིན་ནོ། །རྒྱུད་གཅིག་ཏུ་གཏོགས་ཤིང་
རིགས་འདྲ་བ་དང་སྐྱེད་པར་བྱེད་པ་ལས་སྐྱེ་བ་ཡིན་པ་དེ་ཡི་་་་
ཕྱིར༑ །སཱ་ལུའི་མྱུ་གུ་དེ་རྒྱུད་ཐ་དད་པའི་ནས་ལ་སོགས་པ་
ལས་དེ་ལྟར་སྐྱེ་བ་མིན་ཞེ་ན། བརྗོད་པར་བྱ་སྟེ། །ཇི་ལྟར་ནས་
དང་ནུ་ག་གེ་སར་དང་ནི་ཀེང་ཤུ་ཀ་སྟེ་རྒྱུ་སྐེག་ལ་སོགས་པ་་་་་

52 དབུ་མ་འཇུག་པའི་མཆན་འགྲེལ།
རྣམས་གཞན་ཡིན་པའི་ཕྱིར། །སཱ་ལུའི་མྱུ་གུའི་སྐྱེད་པར་བྱེད་
པར་འདོད་པ་མིན་ལ་སྐྱེད་པའི་ནུས་པ་དང་ལྡན་པའང་མིན་་་་་
པ་དང་། །རྒྱུད་གཅིག་གི་ཁོངས་སུ་གཏོགས་པ་མིན་པ་དང་
འདྲ་བ་མ་ཡིན་པ་ཉིད་དོ་དེ་བཞིན་དུ། །སཱ་ལུའི་ས་བོན་ཡང་
ནི་སཱ་ལུའི་མྱུ་གུ་དེ་ཡི་རྒྱུ་མིན་ཏེ་མྱུ་གུ་ལས་གཞན་ཉིད་ཡིན་པའི་
ཕྱིར་སྒྲུབ་བྱེད་བསྒྲུབ་བྱ་དང་མཚུངས་པའི་མ་གྲུབ་པའོ། །དེ་ལྟར་
རེ་ཞིག་གཞན་ལ་གྲགས་པའི་གཞན་ཉིད་མ་གྲུབ་དུ་ཟིན་ཀྱང་གྲུབ་་་
གྲུབ་ལྟར་བྱས་ཏེ་རྗེས་སུ་བརྗོད་ནས་སུན་འབྱིན་བྱས་པ་ཡིན་ནོ། །
ད་ནི་རྒྱུ་དང་འབྲས་བུ་དག་གི་གཞན་ཉིད་མི་སྲིད་པར་བཤད་པ།
དུས་ལ་བརྟག་སྟེ་གཞན་སྐྱེ་འགག་པ་ནི། གཞན་ཞེས་པ་བྱམས་པ་
ཉེར་སྦས་ཡོད་བཞིན་པ་ཕན་ཚུན་ལྟོས་ནས་གཞན་ཉིད་དུ་མཐོང་་་་་་
།མྱུ་གུ་ས་བོན་དང་ནི་གཅིག་ཡོད་དུས་གཅིག་མེད་པས་དུས་
མཉམ་དུ་དམིགས་པ་ཡོད་པ་མ་ཡིན་ཏེ། །ས་བོན་མ་གྱུར་པར་
མྱུ་གུ་མེད་པས་སོ། །གཞན་མྱུ་གུ་ཉིད་མེད་པར་ས་བོན་དེ་ཡང་
མྱུ་གུ་ལས་གཞན་པ་ཉིད་དུ་ག་ལ་འགྱུར་ཏེ་ས་མྱུག་གཞན་ཉིད་་
མེད་ན་གཞན་ལས་མྱུ་གུ་སྐྱེ་བ་ཡོད་མ་ཡིན། །དེས་ན་མྱུ་གུ་ས་
བོན་ལས་སྐྱེ་བ་འགྲུབ་པར་འགྱུར་བ་མིན་པས། །གཞན་
ལས་སྐྱེ་བ་ཡིན་ཞེས་བྱ་བའི་ཕྱོགས་འདི་ཁྱོད་ཀྱིས་གཏོང་་་་་་་
བར་བྱོས་ཤིག །དབུ་མར། དངོས་པོ་རྣམས་ཀྱི་རང་བཞིན་ནི། །

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 53
རྐྱེན་ལ་སོགས་པ་ཡོད་མ་ཡིན། །བདག་གི་དངོས་པོ་ཡོད་མིན་ན། །
གཞན་དངོས་ཡོད་པ་མ་ཡིན་ནོ། །ཞེས་དང་། ཅི་སྟེ་དེ་ནི་མེད་པར་
ཡང༌༑ །རྐྱེན་དེ་དག་ལས་སྐྱེ་འགྱུར་ན། །རྐྱེན་མ་ཡིན་པ་དག་ལས་
ཀྱང༌༑ །ཅི་ཡི་ཕྱིར་ན་སྐྱེ་མི་འགྱུར། །ཞེས་ཀླུ་སྒྲུབ་ཀྱི་ལེགས་པར་ཕྱེ་
ཟིན་པས་སོ། །སྨྲས་པ། ས་སྨྱུག་དུས་མཉམ་ཡོད་དེ། ཇི་ལྟར་སྲང་
གི་མདའ་གཡས་གཡོན་གཉིས་མཐོ་བ་དང་ནི་དམའ་བ་དག །
དུས་མཉམ་པ་མ་ཡིན་པར་ནི་མིན་པར་མཐོང་བ་དེ་བཞིན་་
དུ༑ །བསྐྱེད་པར་བྱ་བ་མྱུ་གུ་སྐྱེ་བ་དང་སྐྱེད་བྱེད་ས་བོན་འགག་
པ་དག་གི་སྐྱེ་འགག་གཉིས་ཀྱང་དེ་བཞིན་དུ་འགྱུར་དུས་མཉམ་་
ཡོད་ལ་གཞན་ཡང་ཡིན་ཞེ་ན། །བཤད་པ། གལ་ཏེ་སྲང་གི་དཔེ་
ད་ལྟ་བ་ཡིན་པས་དུས་གཅིག་གི་ཚེ་མཐོ་དམན་གྱི་ཁྱད་ཡོད་པ་་་་
ཡིན་མོད་ན་འདིར་དོན་དེ་དུས་གཅིག་པ་ཉིད་མེད་པས་དེ་་་་་་་
ཡོད་པ་མིན། །ཇི་ལྟར་ཡོད་པ་མིན་པ་དེ་ལྟར་བསྟན་པའི་ཕྱིར་
གལ་ཏེ་མྱུ་གུ་སྐྱེ་བཞིན་པ་མ་འོངས་པ་དེ་སྐྱེ་བ་ལ་ཕྱོགས་པས་་་
ད་ལྟར་ཡོད་པ་མིན་ཞིང་། ྋ །ས་བོན་འགག་བཞིན་པ་ད་ལྟ་བ་
ནི་ཡོད་ཀྱང་འཇིག་པ་ལ་ཕྱོགས་པར་འདོད་པར་གྱུར་པ།
གཅིག་ད་ལྟ་གཅིག་མ་འོངས་པ་དེ་ཡི་ཚེ་འདི་ནི་ཇི་ལྟར་བུར་ན་་
སྲང་དང་མཚུངས་པ་ཡིན། །ཅི་སྟེ་འགག་བཞིན་པ་དང་སྐྱེ་
བཞིན་པའི་ས་མྱུག་ཆོས་དག་དུས་གཅིག་པ་ཉིད་མེད་མོད་ཀྱང་དེ་་་

54 དབུ་མ་འཇུག་པའི་མཆན་འགྲེལ།
ལྟར་ན་ཡང་དེའི་བྱ་བ་སྐྱེ་འགག་དག་ལ་དུས་གཅིག་པ་ཉིད་ཡོད་དོ་
སྙམ་ན་དེ་ཡང་མི་རུང་ངོ་། །བྱ་བ་དེ་ཆོས་དེ་ལས་ཐ་མི་དད་པའི་
ཕྱིར་རོ། །སྐྱེ་བ་བྱ་བ་འདི་ནི་བྱེད་པ་པོ་མྱུ་གུ་མ་འོངས་པ་ཡིན་
པས་མེད་པར་རྟེན་མེད་པར་སྐྱེ་བའི་བྱ་བ་རང་ཉིད་ཡོད་པ་ནི་་་་་
རིགས་པའི་ངོ་བོའང་མིན་ལ། ཡོད་པ་མ་ཡིན་པ་དེ་འགག་པ་
དང་དུས་གཅིག་པར་ཇི་ལྟར་འགྱུར། དེས་ན་བྱ་བ་དུས་གཅིག་པ་
མེད་དོ། །འཕགས་པ་སཱ་ལུ་ལྗང་གི་མདོ་ལས་སྲང་མདའི་དཔེས་
སྐད་ཅིག་གང་ཁོ་ན་ལ་ས་བོན་འགགས་པ་དེ་ཉིད་ལ་མྱུ་གུ་སྐྱེའོ་
ཞེས་བསྟན་པ་ནི། གཅིག་ཅར་དུ་སྐྱེ་བ་མེད་དུ་ཟིན་ཀྱང་། འཇིག་
རྟེན་གྱི་ངོར་བརྟེན་ནས་འབྱུང་བ་མ་བརྟགས་པར་གྲུབ་པ་སྒྱུ་མ་ལྟ་་
བུ་ཡོངས་སུ་གསལ་བར་བྱ་བའི་ཕྱིར་ཡིན་གྱི། གཞན་སྐྱེ་བསྟན་
པའི་ཕྱིར་མ་ཡིན་ལ་རང་གི་མཚན་ཉིད་ཀྱིས་སྐྱེ་བ་བསྟན་པའི་ཕྱིར་་
ཡང་མ་ཡིན་ཏེ། ཇི་སྐད་དུ། ས་བོན་ཞིག་དང་མ་ཞིག་ལས། །མྱུ་གུ་|
འབྱུང་བ་མ་ཡིན་པ། །ཁྱོད་ཀྱིས་སྐྱེ་བ་ཐམས་ཅད་ནི། །སྒྱུ་མ་འབྱུང་
བ་བཞིན་དུ་གསུངས། །ཞེས་པ་ལྟར་རོ། །སྨྲས་པ། མིག་དང་
གཟུགས་ལ་སོགས་པ་ཅིག་ཅར་དུ་ཡོད་པ་དག་དང་། ཚོར་བ་ལ་
སོགས་པ་ལྷན་ཅིག་འབྱུང་བ་རྣམས་དུས་མཉམ་པ་ཁོ་ནར་མིག་གི་་་
རྣམ་པར་ཤེས་པ་སྐྱེད་པར་བྱེད་དོ། །དེ་དག་དུས་མཉམ་པ་གཞན་
ཉིད་ཡིན་པས་གཞན་སྐྱེ་ཡོད་ཅེ་ན་དུས་མཉམ་རྒྱུ་འབྲས་མི་རིགས་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 55
ཞེས་བཤད་པ། གལ་ཏེ་མིག་གི་བློ་སྟེ་མིག་ཤེས་ད་ལྟ་བ་ལ་རང་
གི་སྐྱེད་བྱེད་དང་མིག་དང་འདུ་ཤེས་སོགས་དུས་གཅིག་པ། །
མིག་ལ་སོགས་དང་ལྷན་ཅིག་ཏུ་འབྱུང་བའི་འདུ་ཤེས་ལ་་་་་་
སོགས་སེམས་བྱུང་རྣམས་ལས། །གཞན་ཉིད་དུ་ཡོད་མོད་ཡོད་
ན་ཡོད་པ་ལ་འབྱུང་བས་དགོས་པ་ཅི་ཞིག་ཡོད། །ཅི་སྟེ་བློ་
དེ་མེད་ཅེ་ན་ཡོད་པ་མ་ཡིན་པའི་བློ་ལས་མིག་ལ་སོགས་པ་རྣམས་་
གཞན་མ་ཡིན་ནོ་ཞེས་འདི་ལ་ཉེས་པ་བཤད་ཟིན་ཏོ། །གཞན་
ཉིད་སྲིད་ཀྱང་སྐྱེ་བ་མི་གྲུབ་བོ། །ད་ནི་རྒྱུ་དང་འབྲས་བུ་གཉིས་ལས་
རྒྱུ་ལ་ལྟོས་པའི་དུས་ཡོད་པ་མ་ཡིན་པར་བསྟན་པའི་ཕྱིར་སྐྱེད་་"་
པར་བྱེད་པའི་རྒྱུ་བསྐྱེད་བྱ་གཞན་འབྲས་བུ་སྐྱེད་པ་དེ་དེའི་རྒྱུ་
ཡིན་ན། །བསྐྱེད་བྱ་དེ་ཡོད་པའམ་འོན་ཏེ་མེད་དང་གཉིས་
ཀ་དང་གཉིས་དང་བྲལ་བ་ཞིག་སྐྱེད་གྲང་། །ཡོད་ན་སྐྱེད་
བྱེད་ཀྱི་རྒྱུ་ཅི་དགོས་མེད་ལའང་རྒྱུ་དེས་ནི་ཅི་ཞིག་བྱ་རི་྾་་་་་
བཞིན། །ཡོད་མེད་གཉིས་ཉིད་ལ་ཡང་རྒྱུ་དེས་ཅི་བྱ་གཉིས་
དང་བྲལ་བ་མི་སྲིད་པས་དེ་ལའང་རྒྱུ་དེས་ནི་ཅི་བྱ་སྟེ་དགོས་པ་་
མེད་དོ། །དབུ་མ་རྩ་བ་ལས། འབྲས་བུ་ངོ་བོ་ཉིད་ཡོད་ན། །རྒྱུས་ནི་
ཅི་ཞིག་སྐྱེད་པར་བྱེད། །འབྲས་བུ་ངོ་བོ་ཉིད་མེད་ན། །རྒྱུས་ནི་ཅི་
ཞིག་སྐྱེད་པར་བྱེད། །སྐྱེད་པར་བྱེད་པ་མ་ཡིན་ན། །རྒྱུ་ཉིད་འཐད་
པར་མི་འགྱུར་རོ། །རྒྱུ་ཉིད་འཐད་པ་ཡོད་མིན་ན། །འབྲས་བུ་གང་

56 དབུ་མ་འཇུག་པའི་མཆན་འགྲེལ།
གི་ཡིན་པར་འགྱུར། །ཞེས་སོ། །འཇིག་རྟེན་པའི་སྒོ་ནས་གཞན་སྐྱེ་
བསྒྲུབ་པའི་ཕྱིར། སྨྲས་པ། འཇིག་རྟེན་པ་གང་གིས་རིགས་པའི་
རྗེས་སུ་མི་འབྲངས་པར་རང་གི་ལྟ་བ་ཁོ་ན་ལ་གནས་པ་དག་་་་
འཇིག་རྟེན་ཁོ་ན་ཚད་མར་འདོད་པ་ཡིན་མངོན་སུམ་ལས་་་་་་
བརླིང་བའི་ཚད་མ་མེད་པས་ན། །འདིར་ནི་རིགས་པ་སྨྲས་པ་
ཉིད་ཀྱིས་ལྟ་ཀོ་ཅི་ཞིག་བྱ་སྟེ། །དེས་ན་གཞན་ལས་གཞན་
འབྱུང་བ་འདི་ཡང་འཇིག་རྟེན་པ་ཡིས་རྟོགས་པར་འགྱུར་ཏེ་
གཞན་སྐྱེ་དགག་པ་ལ་འཇིག་རྟེན་གྱིས་གནོད་དོ། །དེས་ན་གཞན་
ལས་སྐྱེ་བ་ཡོད་པ་འདིར་ནི་རིགས་པ་ཅི་ཞིག་དགོས་ཏེ་ཏེ་་་་་་་་
རིགས་པ་ཉེ་བར་དགོད་པ་ཡང་དངོས་པོ་མངོན་སུམ་མ་ཡིན་པ་ཁོ་་
ན་ལ་འོས་ཀྱི། མངོན་སུམ་ལ་ནི་མ་ཡིན་ཏེ། དེའི་ཕྱིར་འཐད་པ་
བརྗོད་པ་མེད་པར་ཡང་དངོས་པོ་རྣམས་གཞན་ལས་སྐྱེ་བ་ཡོད་པ་་་
ཁོ་ནའོ། །ཐོག་མེད་ནས་མངོན་ཞེན་ཅན་འཇིག་རྟེན་གྱི་མཐོང་
བས་གནས་ལུགས་དཔྱོད་པའི་རིགས་པ་ལ་གནོད་པར་འདོད་པ་དེ་
ལ་འཇིག་རྟེན་གྱི་བྱུང་ཚུལ་ཤིན་ཏུ་མང་ཞིང་རྒྱ་ཆེ་བ་མ་བཤད་པར་
འཇིག་རྟེན་གྱི་གནོད་པའི་བླ་རྡོལ་ལས་བཟློག་པར་མི་ནུས་པས།
འཇིག་རྟེན་གྱིས་གནོད་པའི་ཡུལ་ཁྱད་པར་ཅན་བསྟན་པར་བྱ་བའི་
ཕྱིར༑ རེ་ཞིག་བདེན་པ་གཉིས་ཀྱི་རྣམ་པར་བཞག་པའི་དབང་དུ་
བྱས་ནས་བཤད་པ། འདུ་བྱེད་དང་མྱུ་གུ་སོགས་ཕྱི་ནང་གི་དངོས་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 57
པོ་ཀུན་ཡང་དག་པར་མཐོང་བ་འཕགས་པའི་མཉམ་བཞག་ཡེ་ཡེ་ཡེ་་་་
ཤེས་ཀྱིས་སྟོང་ཉིད་དང་སོ་སྐྱེས་རང་གི་ངོ་བོ་ཡོད་པ་བརྫུན་པ་རུ་་
མཐོང་བ་ཡིས། །དངོས་པོའི་རྙེད་ཚུལ་ངོ་བོ་གཉིས་ནི་འཛིན་
པར་འགྱུར་རང་ངོས་ནས་གྲུབ་པ་མིན་ལ། །དེ་ལ་དོན་དམ་པ་ནི་
འཕགས་པ་ཡང་དག་གཟིགས་པའི་ཡེ་ཤེས་ཀྱི་མཐོང་ཡུལ་གང་་་
ཡིན་པ་དེ་དེ་ཉིད་དེ། །དེ་ནི་དོན་དམ་པའི་བདེན་པའོ་ཞེས་བྱ་
བའི་དོན་ཏོ། །སོ་སྐྱེ་མ་རིག་ཅན་གྱི་མཐོང་བ་བརྫུན་པའི་ཡུལ་
གང་ཡིན་པ་དེ་ནི་ཀུན་རྫོབ་ཀྱི་བདེན་པ་ཡིན་པར་བདེན་གཉིས་་
མཁྱེན་པས་གསུངས་སོ། མཐོང་བ་བརྫུན་པའང་རྣམ་པ་
གཉིས་སུ་འདོད་དེ། །འཁྲུལ་རྒྱུས་མ་བསླད་པ་དབང་པོ་གསལ་
བ་སྟེ་སྐྱོན་མེད་པ་དང་དབང་པོ་སྐྱོན་དང་ལྡན་པ་བློབ་ར་་་་་་
འཁྲུལ་རྒྱུས་བསླད་པ་གཉིས་ཀྱིས་མཐོང་བ་དེ་ཡིན་ནོ། །སྐྱོན་དང་
ལྡན་པའི་དབང་པོ་ཅན་རྣམས་ཀྱི་ཤེས་པ་དེ་ནི། །འཇིག་རྟེན་
ཉིད་ལ་ལྟོས་ན་དབང་པོ་ལེགས་པར་གྱུར་པའི་ཤེས་པ་ལ་ལྟོས་་་
ཏེ་ལོག་པར་འདོད་ཡུལ་ཅན་མཐོང་བ་རྫུན་པ་གཉིས་ཡོད་དོ། །
ཡུལ་ལ་འདི་ལྟར་ཡིན་ནོ་ཞེས་བསྟན་པའི་ཕྱིར་གནོད་པ་མེད་་་་་་་
པའི་མིག་ལ་སོགས་པའི་དབང་པོ་དྲུག་པོ་རྣམས་ཀྱིས། །
གཟུང་བ་གང་ཞིག་ཡིན་པ་དེ་འཇིག་རྟེན་གྱིས་བདེན་པར་་་་་
རྟོགས་ཏེ། །དེ་ནི་འཇིག་རྟེན་ཉིད་ལས་བདེན་པ་ཡིན་ལྟོས་ས་

58 དབུ་མ་འཇུག་པའི་མཆན་འགྲེལ།
དེ་འཕགས་པ་རྣམས་ལ་མ་ཡིན་ལ་ལྷག་མ་སྐྲ་ཤད་ལ་སོགས་པ་་་་་་་
དབང་པོར་གནོད་ཡོད་ནི། །འཇིག་རྟེན་ཉིད་ལས་ཀྱང་ལོག་
པར་རྣམ་པར་གཞག་པ་ཡིན་ནོ། །བཤད་ཟིན་པའི་དོན་ཉིད་
དཔེར་བརྗོད་པའི་ཚུལ་གྱིས་བསྟན་པའི་ཕྱིར། ྋམི་ཤེས་པའི་
གཉིད་ཀྱིས་རབ་ཏུ་བསྐྱོད་པའི་མུ་སྟེགས་ཅན། །རྣམས་ཀྱིས་
བདག་ཉིད་ཀྱིས་ཇི་བཞིན་དུ་ཡོན་ཏན་གསུམ་སོགས་བརྟགས་་་
པ་དང་། །སྒྱུ་མ་དང་སྨིག་རྒྱུ་སོགས་ལ་བདེན་པར་བརྟགས་
པ་གང་ཡིན་པ། །དེ་དག་འཇིག་རྟེན་ཀུན་རྫོབ་ལས་ཀྱང་ཡོད་
པ་མིན་པ་ཉིད་དེ། །དེའི་ཕྱིར་མིག་ནི་རབ་རིབ་ཅན་གྱིས་
དམིགས་པ་ཡིས། །རབ་རིབ་མེད་པའི་ཤེས་པ་ལ་གནོད་
ནུས་པ་མིན་པ་ཇི་ལྟ་བར། །དེ་བཞིན་དུ་དྲི་མ་མེད་པའི་ཡེ་
ཤེས་སྤངས་པའི་བློས། །དྲི་མ་མེད་པའི་བློ་ལ་གནོད་པ་ཡོད་
མ་ཡིན་ནོ། །འཇིག་རྟེན་པས་གཞན་སྐྱེ་མཐོང་ན་ཡང༌། དེས་
འཕགས་པའི་མཉམ་བཞག་གི་གཟིགས་ངོར་གཞན་སྐྱེ་མེད་པ་ལ་མི་[
གནོད་གསུངས་པའོ། །དེ་ལ་འཇིག་རྟེན་ཀུན་རྫོབ་ཀྱི་བདེན་པ་
བསྟུན་པར་བྱ་བའི་ཕྱིར། བདེན་འཛིན་ལྷན་སྐྱེས་ཀྱི་མ་རིག་པ་
གཏི་མུག་ནི་ཇི་ལྟར་གནས་པའི་ཡང་དག་པའི་རང་བཞིན་སྒྲིབ་་
པའི་ཕྱིར་ཀུན་རྫོབ་སྟེ། །གཏི་མུག་དེས་དངོས་པོ་གང་ཕུང་
སོགས་རང་བཞིན་ཡོད་པ་བཅོས་མ་ལ་བདེན་པར་སྣང་བ་དེ་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 59
།ཀུན་རྫོབ་ཀྱི་བདེན་པ་ཞེས་ཐུབ་པ་དེས་གསུངས་ཏེ། །
འཕགས་པའི་རྗེས་ཐོབ་ཏུ་བཅོས་མར་གྱུར་པ་གཟུགས་བརྙན་་
འདྲ་བའི་དངོས་པོ་གཟིགས་པ་ནི་ཀུན་རྫོབ་ཙམ་ཏུ་ཡོད་པའོ། །
ཀུན་རྫོབ་བདེན་པ་མིན་ཏེ་བདེན་འཛིན་མེད་པས་སོ། ། དེ་ལ་
འདིས་སེམས་ཅན་རྣམས་ཇི་ལྟར་གནས་པའི་དངོས་པོ་ལྟ་བ་
རྨོངས་པར་བྱེད་པས་ན་གཏི་མུག་སྟེ། མ་རིག་པ་དངོས་པོའི་
གི་ངོ་བོ་ཡོད་པ་མ་ཡིན་པ་སྒྲོ་འདོགས་པར་བྱེད་པ་རང་བཞིན་་
མཐོང་བ་ལ་སྒྲིབ་པའི་བདག་ཉིད་ཅན་ནི་ཀུན་རྫོབ་བོ། །ཀུན་རྫོབ་
དེས་གང་ཞིག་བདེན་པར་སྣང་ཞིང་རང་བཞིན་མེད་བཞིན་དུ་རང་
བཞིན་དུ་སོ་སོར་སྣང་བ་དེ་ནི་འཇིག་རྟེན་ཕྱིན་ཅི་ལོག་ཏུ་གྱུར་པའི་
ཀུན་རྫོབ་ཏུ་བདེན་པས་འཇིག་རྟེན་གྱི་ཀུན་རྫོབ་ཀྱི་བདེན་པ་སྟེ།
དེ་ནི་བཅོས་མ་རྟེན་ཅིང་འབྲེལ་འབྱུང་ངོ༌། །བརྟེན་ནས་འབྱུང་བ་
གཟུགས་བརྙན་དང་བྲག་ཅ་ལ་སོགས་པ་ཅུང་ཟད་ཅིག་ནི་མ་རིག་་་
པ་དང་ལྡན་པ་རྣམས་ལ་བརྫུན་པར་སྣང་ལ། སྔོན་པོ་ལ་སོགས་པ་
གཟུགས་དང་སེམས་དང་ཚོར་བ་ལ་སོགས་པ་ཅུང་ཟད་ཅིག་བདེན་
པར་སྣང་སྟེ། རང་བཞིན་ནི་མ་རིག་པ་དང་ལྡན་པ་རྣམས་ལ་རྣམ་
པ་ཐམས་ཅད་དུ་མི་སྣང་ངོ་། །དེའི་ཕྱིར་དེ་དང་གང་ཞིག་ཀུན་རྫོབ་
ཏུ་ཡང་བརྫུན་པ་ཀུན་རྫོབ་ཀྱི་བདེན་པ་མ་ཡིན་ནོ། །དེ་ལྟར་ན་རེ་
ཞིག་སྲིད་པའི་ཡན་ལག་གིས་ཡོངས་སུ་བསྡུས་པ་ཉོན་མོངས་པ་

60 དབུ་མ་འཇུག་པའི་མཆན་འགྲེལ།
ཅན་གྱི་མ་རིག་པའི་དབང་གིས་ཀུན་རྫོབ་ཀྱི་བདེན་པ་རྣམ་པར་་་
བཞག་གོ། ྋ །དེ་ལ་ཉན་ཐོས་དང་རང་སངས་རྒྱས་དང་བྱང་ཆུབ་
སེམས་དཔའ་ཉོན་མོངས་པ་ཅན་གྱི་གཟིགས་པ་སྤངས་པ། འདུ་
བྱེད་གཟུགས་བརྙན་ལ་སོགས་པའི་ཡོད་པ་ཉིད་དང་འདྲ་བར་་་
གཟིགས་པ་རྣམས་ལ་ནི་བཅོས་མའི་རང་བཞིན་གྱི་བདེན་པ་མ་་་་་
ཡིན་ཏེ། བདེན་པ་མངོན་པར་རློམ་པ་མེད་པའི་ཕྱིར་རོ། །བྱི་
རྣམས་ལ་ནི་སླུ་བར་བྱེད་པ་ཡིན་ལ། དེ་ལས་གཞན་པ་ཉན་རང་
དགྲ་བཅོམ་བྱང་སེམས་ཉོན་མོངས་ཅན་གྱི་མ་རིག་པ་སྤངས་པ་་་་་
རྣམས་ལ་ནི་སྒྱུ་མ་ལ་སོགས་པ་ལྟར་རྟེན་ཅིང་འབྲེལ་བར་འབྱུང་བ་་
ཉིད་ཀྱིས་ཀུན་རྫོབ་ཙམ་དུ་འགྱུར་རོ། །ཀུན་རྫོབ་ཙམ་དེའང་ཤེས་
བྱའི་སྒྲིབ་པའི་མཚན་ཉིད་ཅན་མ་རིག་པ་ཙམ་ཀུན་ཏུ་སྤྱོད་པའི་
སྣང་བ་དང་བཅས་པའི་སྤྱོད་ཡུལ་ཅན་གྱི་འཕགས་པ་རྣམས་ལ་་་
སྣང་གི། སྣང་བ་མེད་པའི་སྤྱོད་ཡུལ་མངའ་བ་རྣམས་ལ་ནི་མ་ཡིན་
ནོ༑ །ཀུན་རྫོབ་བདེན་པ་དང་། ཀུན་རྫོབ་ཙམ་གཉིས་ལས། དང་པོ་
ནི༑ བདེན་འཛིན་ལྷན་སྐྱེས་ཀྱི་མ་རིག་པའི་ངོར་བདེན་པར་སྣང་
བ་ཡིན་ལ། ཕྱི་མ་ནི། ཉན་རང་དགྲ་བཅོམ་དང་བྱང་འཕགས་ཉོན་
མོངས་ཅན་གྱི་མ་རིག་པ་སྤངས་པ་རྣམས་ལ་བཅོས་མའི་རངང་་
བཞིན་དུ་སྣང་བ་སྟེ་བདེན་པར་མངོན་རློམས་མེད་པའི་ཕྱིར་རོ།
སངས་རྒྱས་རྣམས་ལ་ནི་ཆོས་ཐམས་ཅད་རྣམ་པ་ཐམས་ཅད་དུ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 61
མངོན་པར་རྫོགས་པར་བྱང་ཆུབ་པའི་ཕྱིར་སེམས་དང་སེམས་ལས་་
བྱུང་བའི་རྒྱུ་བ་གཏན་ལོག་པར་འདོད་པ་ཡིན་ནོ། །དེ་ལྟར་ན་རེ་
ཞིག་བཅོམ་ལྡན་འདས་དེས་ཀུན་རྫོབ་ཀྱི་བདེན་པ་དང་ཀུན་རྫོབ་་་་
ཙམ་དུ་གསུངས་པ་ཡིན་ནོ། །དེ་ལ་སོ་སོའི་སྐྱེ་བོ་རྣམས་ཀྱི་དོན་དམ་
པ་གང་ཡིན་པ་དེ་ཉིད་འཕགས་པ་སྣང་བ་དང་བཅས་པའི་
ཡུལ་ཅན་རྣམས་ཀྱི་ཀུན་རྫོབ་ཙམ་ཡིན་ལ། དེའི་རང་བཞིན་སྟོང་
པ་ཉིད་གང་ཡིན་པ་དེ་ནི་དེ་རྣམས་ཀྱི་དོན་དམ་པའོ། །སངས་རྒྱས་
རྣམས་ཀྱི་དོན་དམ་པ་ནི་རང་བཞིན་ཉིད་ཡིན་ཅིང་། དེའ ང་བསླུ་
བ་མེད་པ་ཉིད་ཀྱིས་དོན་དམ་པའི་བདེན་པ་ཡིན་ལ། དེ་ནི་དེ་
རྣམས་ཀྱི་སོ་སོ་རང་གིས་རིག་པར་བྱ་བ་ཡིན་ཞེས་པ་ཡེ་ཤེས་ཀྱིས་་་་
གཉིས་སྣང་ནུབ་པའི་ཚུལ་གྱིས་མྱང་བྱ་ཡིན་གྱི། གཉིས་སྣང་ཡོད་
ན་དོན་དམ་བདེན་པ་མིན་ནོ། །ཀུན་རྫོབ་ཀྱི་བདེན་པ་ནི་སླུ་བར་
བྱེད་པ་ཉིད་ཀྱི་ཕྱིར་དོན་དམ་པའི་བདེན་པ་མ་ཡིན་ནོ། །དེའི་ཕྱིར་
དེ་ལྟར་ཀུན་རྫོབ་ཀྱི་བདེན་པ་བསྟན་ནས། དོན་དམ་པའི་བདེན་
པ་བསྟན་པར་འདོད་པས་དེ་ནི་བརྗོད་དུ་མེད་པའི་ཕྱིར་དང་།
ཤེས་བྱའི་ཡུལ་མ་ཡིན་པ་ཉིད་ཀྱི་ཕྱིར་དངོས་སུ་བསྟན་པར་མི་ནུས་་
པས༑ ཉན་པར་འདོད་པ་རྣམས་ལ་རང་གིས་མྱོང་བ་ཉིད་དུ་དེའི་
རང་བཞིན་གསལ་བར་བྱ་བའི་ཕྱིར་དཔེ་བཤད་པ། རབ་རིབ་ཀྱི་
མཐུ་ཡིས་སྐྲ་ཤད་ལ་སོགས་པའི། །ངོ་བོ་ལོག་པ་གང་ཞིག་

62 དབུ་མ་འཇུག་པའི་མཆན་འགྲེལ།
རྣམ་པར་བརྟགས་པ། །དེ་ཉིད་ལ་མིག་ཡོངས་སུ་དག་པའི་
བདག་ཉིད་ཅན་གྱིས་སྣོད་གང་དུ་བལྟས་པ་ན་མིག་དག་པས། །
སྐྲ་ཤད་མེད་ཅིང་སྣོད་དག་པར་མཐོང་བ་དེ་དེ་ཁོ་ན་ཉིད་ཡིན་པ་
དེ་བཞིན་དུ་འདིར་མ་རིག་པའི་རབ་རིབ་ལ་ཡང་ཤེས་པར་གྱིས་
ཤིག །བྱིས་པས་ཕུང་སོགས་སུ་མཐོང་བ་དེ་ཀུན་རྫོབ། འཕགས་
པས་ཕུང་སོགས་མི་གཟིགས་པ་དེ་དོན་དམ་མོ། །གཞུང་འདིས་
བདེན་གཉིས་ངོ་བོ་གཅིག་པ་ཡང་བཀག་སྟེ། འཁར་གཞོང་དུ་སྐྲ་
ཤད་ཡོད་པ་དང་མེད་པ་གཉིས་ངོ་བོ་གཅིག་པར་མི་རུང་བའི་ཕྱིར་་
རོ༑ །གལ་ཏེ་དེ་ཁོ་ནར་དཔྱོད་སྐབས་འཇིག་རྟེན་གྱི་མཐོང་བ་
ཚད་མ་ཡིན་ན་ནི། །འཇིག་རྟེན་གྱིས་དེ་ཁོ་ན་ཉིད་མངོན་སུམ་
མཐོང་བས་དེ་ཁོ་ན་ཉིད་སྟོན་པའི་འཕགས་པ་གཞན་གྱིས། །
ཅི་ཞིག་དགོས་དེ་ཉིད་མངོན་དུ་བྱ་ཕྱིར་འཕགས་པའི་ལམ་གྱིས་
སུ་ལ་ཅི་ཞིག་བྱ། །ཉེས་པ་དེའི་ཕྱིར་བླུན་པོ་དག་གིས་མཐོང་བ་
ཚད་མར་རིགས་པའང་མ་ཡིན་ནོ། །དེ་ཉིད་དཔྱོད་སྐབས་
རྣམ་པ་ཀུན་ཏུ་འཇིག་རྟེན་གྱིས་མཐོང་བ་ཚད་མ་མིན་པ་དེ་ཡི་
ཕྱིར༑ ྋ །དེ་ཁོ་ན་ཉིད་ཀྱི་སྐབས་སུ་གཞན་སྐྱེ་དགག་པའི་ཚེ་
འཇིག་རྟེན་གྱིས་གནོད་པ་མེད་དོ། །འོ་ན་ཇི་ལྟར་འཇིག་རྟེན་
གྱིས་གནོད་པར་འགྱུར་ཞེ་ན། འཇིག་རྟེན་གྱི་དོན་ནི་འཇིག་
རྟེན་ལ་གྲགས་པ་ཉིད་ཀྱིས་གྲུབ་པ་ཡིན་ནོ། །གལ་ཏེ་དེ་སེལ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 63
བར་བྱེད་ན་འཇིག་རྟེན་གྱིས་གནོད་པར་འགྱུར་ཏེ། དཔེར་ན།
ཁ་ཅིག་གིས་ངའི་རྫས་ཕྲོགས་སོ་ཞེས་སྨྲ་བ་དང་། གཅིག་ཤོས་ཀྱིས་
དེ་ལ་བརྒལ་ཞིང་བརྟགས་པ་རྫས་དེ་ཅི་ཞིག་ཡིན། དེས་བུམ་པའོ་
ཞེས་སྨྲས་པ་ལ་བུམ་པ་ནི་རྫས་མ་ཡིན་ཏེ་གཞལ་བྱ་ཡིན་པའི་ཕྱིར་་་་
རྨི་ལམ་གྱི་བུམ་པ་བཞིན་ནོ་ཞེས་འཇིག་རྟེན་ན་རྫས་སུ་གྲགས་པའི་་
དོན་དེ་དེས་སུན་འབྱིན་པར་བྱེད་པ་དེ་ལྟ་བུ་ལ་སོགས་པའི་ཡུལ་ལ་
འཇིག་རྟེན་པའི་དོན་འཇིག་རྟེན་པའི་གྲགས་པ་ཉིད་ཀྱིས་སེལ་བར་
བྱེད་པ་ལ་འཇིག་རྟེན་གྱིས་གནོད་པར་འགྱུར་གྱི། ྋ གང་གི་ཚེ་
འཕགས་པའི་གཟིགས་པ་ལ་གནས་ཏེ་སྐྱེ་བོ་མཁས་པ་ཚད་མར
བྱེད་པ་དེའི་ཚེ་ན་འཇིག་རྟེན་གྱི་གནོད་པ་ཡོད་པ་མ་ཡིན་ནོ། །ཐ་
སྙད་རྣམ་བཞག་གི་ཚེ་བུམ་པ་རྫས་ཡིན་པ་བཀག་ན་འཇིག་རྟེན་་་་་
གྱིས་གནོད། དོན་དམ་རྣམ་བཞག་གི་ཚེ། དེ་ལ་འཇིག་རྟེན་གྱིས་མི་
གནོད་ཅེས་པའི་དོན་ཡིན་གསུངས། གང་ཕྱིར་འཇིག་རྟེན་པས་
མའི་མངལ་དུ་མི་གཙང་བའི་ས་བོན་ཙམ་བཏབ་ནས་བཙས་ཏེ་་
བུར་མཐོང་བའི་ཚེ།ྋ །བདག་གིས་བུ་འདི་སྐྱེད་ཅེས་སྨྲ་བར་
བྱེད་ཅིང་འདིས་སྔར་གྱི་མི་གཙང་བའི་ས་བོན་དང་ཕྱིས་ཀྱི་བུ་་་་་་་
གཉིས་གཞན་ཡིན་པ་བཀག་པ་ཙམ་ཡིན་གྱི། གཅིག་ཏུ་སྟོན་པ་ནི་
མ་ཡིན་ནོ། །ཤིང་གི་ས་བོན་ཙམ་བཏབ་པ་ཡང་བདག་གིས་ཤིང་
བཙུགས་སོ་སྙམ་དུ་རྟོག་པ་དེས་ན། །གཞན་ལས་སྐྱེ་བ་ནི་

64 དབུ་མ་འཇུག་པའི་མཆན་འགྲེལ།
རིགས་པའི་དབང་དུ་བྱས་པར་མ་ཟད་འཇིག་རྟེན་ལས་ཀྱང་་་་་
མེད་དོ། །གང་ཕྱིར་དེ་ལྟར་ཇི་སྐད་བཤད་པའི་ཚུལ་གྱིས་རྟེན་ཅིང་
འབྲེལ་བར་འབྱུང་བ་བསྟན་པའི་ཕྱིར། གང་ཕྱིར་མྱུ་གུ་ས་བོན་
ལས་རང་བཞིན་གྱིས་གཞན་མིན་པ། །དེ་ཕྱིར་མྱུག་ཡོད་ཚེ་ས་
བོན་ཞིག་སྟེ་རྒྱུན་ཆད་པ་མེད་པས་ཆད་མཐའ་ལས་གྲོལ། །གང་
ཕྱིར་ས་མྱུག་གཉིས་ངོ་བོ་རྫས་གཅིག་ཉིད་ཡོད་པ་མིན་པ་དེ་ཡི་་་
ཕྱིར་ཡང༌། །མྱུག་ཚེ་ས་བོན་མ་ཞིག་པར་ཡོད་ཅེས་བརྗོད་
པར་མི་བྱའོ། །རྟག་མཐའ་ལས་གྲོལ། བསྟན་བཅོས་ལས་ཀྱང་།
གང་ལ་བརྟེན་ཏེ་གང་བྱུང་བ། །དེ་ནི་རེ་ཞིག་དེ་ཉིད་མིན། །དེ་ལས་
གཞན་ཡང་མ་ཡིན་པ། །དེ་ཕྱིར་ཆད་མིན་རྟག་པའང་མིན། །ཅེས་
གསུངས་སོ། ྋ །དེ་ལྟར་མ་ཡིན་པར་གལ་ཏེ་རང་གི་མཚན་ཉིད་
ཀྱིས་གྲུབ་པའི་གཟུགས་དང་ཚོར་བ་ལ་སོགས་པ་དེ་སྐྱེ་བ་རྒྱུ་རྐྱེན་ལ་
བརྟེན་པར་འགྱུར་ན་ནི། ྋ །གང་གི་ཚེ་རྣལ་འབྱོར་པ་འདིས་
འཕགས་པའི་མཉམ་གཞག་གིས་དངོས་པོ་རྣམས་རང་བཞིན་གྱིས་་
སྟོང་པར་མཐོང་ཞིང་ཆོས་ཐམས་ཅད་རང་བཞིན་མེད་པར་རྟོགས་་
པ་དེའི་ཚེ་ངེས་པར་ཇི་ལྟར་སྐྱེས་པའི་རང་བཞིན་དེ་ལ་སྐུར་པས་་
དངོས་པོ་འཇིག་པའི་ཕྱིར། །དེས་རང་བཞིན་མེད་པར་རྟོགས་
པའི་ཕྱིར། དེའི་ཕྱིར་ཇི་ལྟར་ཐོ་བ་ལ་སོགས་པ་བུམ་པ་ལ་སོགས་པ་
རྣམས་ཀྱི་འཇིག་པའི་རྒྱུ་ཡིན་པ་དེ་བཞིན་དུ་སྟོང་ཉིད་ཀྱང་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 65
དངོས་པོའི་རང་བཞིན་ལ་སྐུར་པ་བཏབ་པས་འཇིག་པའི་རྒྱུར་་་
འགྱུར་ན། །དེ་ནི་རིགས་པ་མིན་པས་དེ་ཕྱིར་དངོས་པོ་རྣམས་
རང་བཞིན་གྱིས་སྐྱེ་བ་ཡོད་པ་མིན་ནོ། །གང་ཕྱིར་དངོས་པོ་
འདི་དག་ལ་བདག་ལས་སྐྱེའོ་ཞེས་སོགས་རྣམ་པར་དཔྱད་ན། །
དེ་ཁོ་ནུ་ཉིད་ཀྱི་མ་སྐྱེས་པའི་བདག་ཉིད་ཅན་གྱི་དངོས་པོ་ལས་་
ཚུ་རོལ་ཏུ། །སྐྱེ་བ་ལ་སོགས་པ་ཅན་ལ་གནས་པ་རྙེད་པར་མ་
ཡིན་པ་དེ་ཡི་ཕྱིར་འཇིག་རྟེན་གྱི། །ཐ་སྙད་ཀྱི་བདེན་པ་འདི་
ཡོད་ན་འདི་འབྱུང་ཞེས་བྱ་བ་ལ་རྣམ་པར་དཔྱད་པར་མི་བྱའོ། །
སྟེ་ཐ་སྙད་བདེན་པ་དོན་དམ་བདེན་པ་འཇུག་པའི་ཐབས་ཡིན་་་་་་་
པས་སོ། །དེ་ཁོ་ན་ཉིད་ཀྱི་སྐབས་སུ་རིགས་པ་གང་ཞིག་གིས། །
དངོས་པོ་རྣམས་བདག་དང་གཞན་ལས་སྐྱེ་བ་རིགས་པ་མིན་་་
ལ༑ །རིགས་པ་དེས་ཐ་སྙད་དུ་ཡང་རང་གི་མཚན་ཉིད་ཀྱིས་
བདག་དང་གཞན་ལས་སྐྱེ་བ་རིགས་པ་མིན་པས། །ཁྱོད་ཀྱི་
དངོས་པོ་རྣམས་ཀྱི་སྐྱེ་བ་གང་གིས་ཡིན་པར་འགྱུར། །དེའི་
ཕྱིར་རང་གི་མཚན་ཉིད་ཀྱི་སྐྱེ་བ་ནི་བདེན་པ་གཉིས་ཆར་དུ་ཡ
ཡོད་པ་མ་ཡིན་ནོ་ཞེས་འདི་ཕྱོགས་སྔ་སྨྲ་བ་པོ་གཅིག་ལ་སྦྱར་དགོས་
ཏེ༑ དོན་དམ་པར་སྐྱེ་བ་འགོག་པའི་རིག་པ་དེས་ཐ་སྙད་དུ་ཡང་
རང་གི་མཚན་ཉིད་ཀྱིས་གྲུབ་པ་ཁེགས་པའི་ཕྱིར་རོ། །རྩ་བ་ཤེས་
རབ་ལས། གལ་ཏེ་སྨིན་པའི་དུས་བར་དུ། །གནས་ན་ལས་དེ་རྟག་

66 དབུ་མ་འཇུག་པའི་མཆན་འགྲེལ།
པར་འགྱུར། །གལ་ཏེ་འགགས་ན་འགགས་གྱུར་པས། །ཇི་ལྟར་
འབྲས་བུ་སྐྱེད་པར་འགྱུར། །མི་འདོད་བཞིན་དུ་ཡང་གདོན་མི་ཟ་
བར་ཁས་བླང་བར་བྱའོ། །བདེན་པ་གཉིས་ཆར་དུ་རང་གི་མཚན་
ཉིད་ཀྱིས་སྐྱེ་བ་མེད་ན་འོ་ན་ཇི་ལྟར་གཟུགས་སོགས་དེ་དག་གི་རང་
གི་ངོ་བོ་འཇིག་རྟེན་དུ་དམིགས་པར་འགྱུར་ཞེ་ན། བཤད་པ།
འཇིག་རྟེན་ན་དངོས་པོ་སྟོང་པ་གཟུགས་བརྙན་ལ་སོགས་པ༎
རྒྱུ་རྐྱེན་ཚོགས་པ་ལ་ལྟོས་པ་རྣམས་འཇིག་རྟེན་ནུ་མ་གྲགས་པ་་་་
ཡང་མིན་ལ། །ཇི་ལྟར་དེར་ནི་གཟུགས་བརྙན་ལ་སོགས་པ་
སྟོང་སྟེ་རྫུན་པ་རྣམས་ལས། །མིག་སོགས་ཤེས་པ་གཟུགས་བརྙན་
སོགས་དེ་ཡི་རྣམ་པ་རུ་སྐྱེ་བར་འགྱུར་བ་ལྟར། །དེ་བཞིན་དུ་
དངོས་པོ་ཐམས་ཅད་རང་བཞིན་གྱིས་སྟོང་ན་ཡང༌། །སྟོང་
ཉིད་དག་ལས་རང་བཞིན་མེད་པའི་འབྲས་བུ་དག་རབ་ཏུ་སྐྱེ་་་་
བར་འགྱུར་ཏེ། ཇི་སྐད་དུ། མེ་ལོང་ཤིན་ཏུ་ཡོངས་དག་ལ། །ཇི་
ལྟར་རང་བཞིན་མེད་པ་ཡི། །གཟུགས་བརྙན་སྣང་བ་དེ་བཞིན་དུ། །
ལྗོན་པ་ཆོས་རྣམས་ཤེས་པར་གྱིས། །ཞེས་གསུངས་སོ། །དེ་ཉིད་ཀྱི་
ཕྱིར༑ བདེན་པ་གཉིས་སུའང་རང་བཞིན་ཏེ་ངོ་བོ་ཉིད་མེད་
པའི་ཕྱིར། །དེ་དག་རྟག་པ་མ་ཡིན་ཆད་པའང་མིན་རྟག་
ཆད་ཀྱི་ལྟ་བ་སྤངས་པའི་ཡོན་ཏན་ཡོད། དོན་དམ་པར་སྤྲོས་པ་
བྲལ་བས་རྟག་ཆད་ལས་གྲོལ། ཐ་སྙད་དུའང་། རང་བཞིན་གྱིས་མ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 67
གྲུབ་པས་རྟག་མཐའ་ལས་གྲོལ། མེད་བཞིན་སྣང་བས་ཆད་མཐའ་
ལས་གྲོལ་ལོ། །དེ་འབའ་ཞིག་ཏུ་མ་ཟད་ཀྱི་ལས་རྣམས་འགགས་
ནས་ཡུན་རིང་དུ་ལོན་ཀྱང་ལས་རྣམས་འབྲས་བུ་དང་འབྲེལ་བ་ནི་་་་
འདིར་གྲུབ་མཐའ་སོ་སོའི་ལས་འབྲས་ཀྱི་རྟེན་འདོད་ཚུལ་བཤད་་་་
དགོས། ཀུན་གཞིའི་རྣམ་པར་ཤེས་པ་དང་རྒྱུན་མདོ་སྡེ་པ་དང་
ཆུད་མི་ཟ་བ་བྱེ་སྨྲ་དང་ཐོབ་པ་ལ་སོགས་པར་ཡང་ཡོངས་སུ་རྟོག་་་་
པ་མེད་པར་འཐད་པ་ཡིན་ནོ། །ཇི་ལྟར་ཞེ་ན། གང་ཕྱིར་རང་
བཞིན་གྱི་མ་སྐྱེས་པས་རང་བཞིན་གྱིས་ལས་དེ་མི་འགག་པ། །
དེ་ཕྱིར་ཀུན་གཞི་མེད་ཀྱང་རྒྱུ་འབྲས་བསླུ་མེད་འདི་སྒྲུབ་ནུས་་་
པའི་ཕྱིར། །གང་ཟག་ལ་ལར་ལས་འགགས་ནས་ཡུན་རིང་པོ་
བསྐལ་པ་དུ་མ་ལོན་པ་ལས་ཀྱང་། །འབྲས་བུ་ཡང་དག་པར་
འབྱུང་བར་རིག་པར་གྱིས། །མདོ་ལས། ཟད་པ་མེད་ཅེས་གང་
སྨྲས་དང་། །ལས་ཟད་ཅེས་ནི་གང་སྨྲས་པ། །སྟོང་པའི་ཚུལ་དུ་ཟད་
པ་མེད། །ཐ་སྙད་ཚུལ་དུ་ཟད་པར་བསྟན། །བསྟན་བཅོས་ལས།
གང་ཕྱིར་ལས་ནི་སྐྱེ་བ་མེད། །འདི་ལྟར་རང་བཞིན་མེད་དེའི་ཕྱིར།།
གང་ཕྱིར་དེ་ནི་མ་སྐྱེས་པ། །དེ་ཕྱིར་ཆུད་ཟར་མི་འགྱུར་རོ། །ཞེས་
གསུངས་པ་ལྟ་བུའོ། །ཇི་སྐད་བསྙད་པའི་དོན་ཉིད་དཔེའི་སྒོ་ནས་
བཤད་པ། རྨི་ལམ་གྱི་དམིགས་པའི་ཡུལ་བུད་མེད་མཛེས་མ་ལ་
སོགས་པ་དག་མཐོང་ནས་ནི། །སད་པའི་ཚེ་ཡུལ་དེ་འགག་

༡
68 དབུ་མ་འཇུག་པའི་མཆན་འགྲེལ།
ཀྱང་མི་བླུན་པོ་ལ་ཆགས་པ་སྐྱེ་བར་འགྱུར་བ། །དེ་བཞིན་དུ་
ཐ་སྙད་དུ་འགགས་ཤིང་རང་བཞིན་གྱིས་འགག་པ་ཡོད་པ་་
མིན་པའི། །ལས་ལས་ཀྱང་ནི་འབྲས་བུ་འབྱུང་བ་ཡོད་པ་
ཡིན་ནོ། །རྣམ་སྨིན་ཐུག་མེད་ཀྱི་ཐལ་བ་སྤོང་བ་ནི། དེ་ལ་ལས་ཟད་
པ་མེད་པའི་ཕྱིར་རྣམ་པར་སྨིན་ཟིན་པ་ལས་ཀྱང་ཡང་རྣམ་པར་་་་་
སྨིན་པར་འགྱུར་བའི་ཕྱིར་ཐུག་པ་མེད་པའི་སྐྱོན་དུ་འགྱུར་རོ་ཞེ་ན།
དེ་ནི་ཡོད་པ་མ་ཡིན་ཏེ། ཇི་ལྟར་ཡུལ་སྐྲ་ཤད་དང་རི་རྭ་ནི་ཡོད་
པ་ཉིད་མིན་པ་མཚུངས་ཀྱང༌། །རབ་རིབ་ཅན་གྱིས་སྐྲ་ཤད་
ཀྱི་རྣམ་པར་ནི། །མཐོང་གི་ཡོད་པ་མིན་པའི་དངོས་པོའི་རྣམ་་
པ་གཞན་བོང་བུའི་རྭ་ལ་སོགས་པ་རྣམ་པར་མཐོང་བ་མ་ཡིན་་་་
པ་ལྟར། །དེ་བཞིན་དུ་སྨིན་ཟིན་པ་ལས་སླར་སྨིན་པ་མིན་པ་
ཤེས་པར་གྱིས། །རྣམ་སྨིན་ངེས་མེད་ཀྱི་ཐལ་བ་སྤོང་བ་ནི་དེ་ཕྱིར་
རྣམ་སྨིན་མི་དགེ་བ་ནི་ནག་པོའི་ལས་ལས་ཡིན་ལ། །རྣམ་སྨིན་
དགེ་བ་ཉིད་དགེ་བའི་ལས་ལས་བྱུང་བ་ཡིན་པ་མཐོང་ཞིང༌། །
རྣལ་འབྱོར་པ་དགེ་བ་དང་མི་དགེ་བ་གཉིས་ཀ་རང་བཞིན་མེད་་་
པར་ཤེས་པའི་བློ་ཅན་ཐར་པ་གསུམ་གང་རུང་འགྱུར་ཏེ། །དེ་
ཉིད་ཀྱི་ཕྱིར་བཅོམ་ལྡན་འདས་ཀྱིས་སོ་སོའི་སྐྱེ་བོ་ཤིན་ཏུ་ངེས་པར་་
དཔྱོད་པར་བྱེད་པ་རྣམས་ལ་ལས་དང་འབྲས་བུ་ལ་སྐུར་པ་བཏབ་་
པ་ལས་ཀུན་རྫོབ་འཇིག་པར་འགྱུར་དུ་འོང་ངོ་སྙམ་དུ་དགོངས་ཏེ།

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 69
ལས་རྣམས་ཀྱི་འབྲས་བུ་རྣམ་པར་སྨིན་པ་ནི་བསམ་གྱིས་མི་ཁྱབ་བོ་་
ཞེས་ལས་འབྲས་རྣམས་ཀྱི་རྒྱུ་མཚན་ལ་སེམས་པའང་དག་་་་
པ་མཛད་དོ། །ཀུན་གཞི་མེད་ཀྱང་ལས་འབྲས་འབྲེལ་བ་འཇོག་
ནུས་ན་འོ་ན་འཕགས་པ་ལང་ཀར་གཤེགས་པ་ལ་སོགས་པ་རྣམས་་་
ལས་ཀུན་གཞིའི་རྣམ་པར་ཤེས་པ་ཆོས་མཐའ་ཡས་པའི་ནུས་པ་་་་་
ཁྱད་པར་ཏེ་བག་ཆགས་ཀྱི་གཞི་ས་བོན་ཐམས་ཅད་རྦ་རླབས་་་་
རྣམས་ལ་རྒྱ་མཚོ་ལྟར་དངོས་པོ་ཐམས་ཅད་སྐྱེ་བའི་རྒྱུར་གསུངས་་་་
པ་གང་ཡིན་པ་དེ་ཅི་རྣམ་པ་ཐམས་ཅད་དུ་མེད་པ་ཞིག་གམ་ཞེ་ན།
དེ་ལྟར་ནི་མ་ཡིན་ཏེ། དེ་སྐད་དུ་ཉེ་བར་བསྟན་པས་འདུལ་བ་དང་
པོ་ནས་དེ་ཁོ་ན་ཉིད་ལ་འཇུག་མི་ནུས་པ་རྣམས་ལ་དེ་ཡོད་པ་ཉིད་་
དུ་བསྟན་པའི་ཕྱིར་རོ། །སེམས་ཙམ་པ་ལྟར་བདེན་པ་གྲུབ་པས་
འཁོར་འདས་ཀུན་གྱི་བག་ཆགས་ཀྱི་གཞིར་རུང་བས་ཀུན་གཞིར
འཇོག་པ་མ་ཡིན་གྱི། སྟོང་པ་ཉིད་ཁོ་ན་ཡིན་པས་ཀུན་གཞིར་
འཇོག་པ་སྟེ་སྟོང་པ་ཡིན་པས་དངོས་པོ་ཐམས་ཅད་ཀྱི་རང་བཞིན་་་
རྗེས་སུ་ཞུགས་པའི་ཕྱིར་སྟོང་པ་ཉིད་ཁོ་ན་ཀུན་གཞིའི་རྣམ་པར་་་་
ཤེས་པའི་སྒྲས་བསྟན་པར་རིག་པར་བྱའོ། །རྩ་ཤེར་ལས། གང་ལ་
སྟོང་པ་ཉིད་རུང་བ། །དེ་ལ་ཐམས་ཅད་རུང་བར་འགྱུར། །གང་ལ་
སྟོང་ཉིད་མི་རུང་བ། །དེ་ལ་ཐམས་ཅད་རུང་མི་འགྱུར། །ཞེས་པ་
ལྟར༑ ཀུན་གཞིའི་རྣམ་པར་ཤེས་པ་འབའ་ཞིག་ཡོད་པར་མ་ཟད་

70 དབུ་མ་འཇུག་པའི་མཆན་འགྲེལ།
ཀྱི་གང་ཟག་ཀྱང་ཡོད་དེ། དེས་འདུལ་བའི་སྐྱེ་བོ་ལ་དེ་ཡོད་པ་ཉིད་
དུ་བསྟན་པས་རྗེས་སུ་འཛིན་པའི་ཕྱིར་རོ། །ཇི་སྐད་དུ། དགེ་སློང་
དག་ཕུང་པོ་ལྔ་ནི་ཁུར་རོ། །ཁུར་ཁུར་བ་ནི་གང་ཟག་གོ། །ཞེས་
གསུངས་པ་ལྟ་བུའོ། །ཁ་ཅིག་ལ་ནི་ཕུང་པོ་ཙམ་ཞིག་བསྟན་པར་
མཛད་དེ། སེམས་ཞེས་བྱ་བའམ། ཡིད་ཅེས་བྱ་བའམ། རྣམ་པར་
ཤེས་པ་ཞེས་བྱ་བ་དེ་ནི་དུས་རིང་པོར་དད་པ་དང་ཚུལ་ཁྲིམས་ལ་་་་
སོགས་པས་ཡོངས་སུ་བསྒོས་ཤིང་གང་དུ་འགྲོ་བ་ནི་ཕྱི་མ་ལ་མཐོ་་་་་
རིས་སུ་འགྲོ་བར་འགྱུར་རོ། །ཞེས་གང་བཤད་པ་ཡིན་ནོ། །འདི་
དག་ཐམས་ཅད་ནི་དགོས་པའི་དབང་གིས་གསུངས་པ་ཡིན་ནོ། །
འདིར་དགོངས་པ་གང་ཞིག་ཡིན་ཅེ་ན། བརྗོད་པར་བྱ་སྟེ། ཀུན་
གཞི་ཞེས་ཀུན་གཞི་དང་ཉོན་ཡིད། རྣམ་ཤེས་ཀྱི་ཁྱད་པར་བཤད་
དགོས་པ་ཡོད་ཅིང་གང་ཟག་ཉིད་ཡོད་ལ། །ཕུང་པོ་འདི་
དག་འབའ་ཞིག་ཉིད་ཡོད་ཅེས། །བསྟན་པ་འདི་ནི་གདུལ་བྱ་
མུ་སྟེགས་ཀྱི་ལྟ་བར་གོམས་པས་དེ་ལྟར་ཆེས་ཟབ་པའི་དོན་སྟོང་་
ཉིད༑ །རིག་པར་མི་འགྱུར་བ་གང་ཡིན་པ་དེ་དག་ལ་འོ། །ཆེས་
ཐོག་མར་ཀུན་གཞིའི་རྣམ་པར་ཤེས་པ་ལ་སོགས་པ་བསྟན་པས་ནི་་་
མུ་སྟེགས་ཀྱི་ལུགས་བསལ་ནས་ཐེག་ཆེན་ལ་འཇུག་པས་དེ་དག་གི་་་
དོན་ཆེན་འདྲེན་པར་འགྱུར་ཞིང་། ཕྱི་ནས་གསུང་རབ་ཀྱི་དོན་
ཕྱིན་ཅི་མ་ལོག་པར་རིག་པ་རྣམས་རང་ཉིད་ཀྱིས་དེ་དག་སྤོང

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 71
འགྱུར་བས་གནས་ལུགས་ལ་ཞུགས་པས་ཡོན་ཏན་ཁོ་ནར་འབྱུང་གི་
སྐྱོན་ནི་མ་ཡིན་ནོ། །ཇི་སྐད་དུ་འཕགས་པ་ལྷས། གང་ཞིག་གང་
གང་ལ་དགའ་བ། །དེ་ཡིས་དེ་དེ་སྔར་སྤྱད་བྱ། །ཉམས་པར་གྱུར་པ་
དམ་ཆོས་ཀྱི། །སྣོད་ནི་ཅིས་ཀྱང་མ་ཡིན་ནོ། །ཞེས་གསུངས་སོ།
ཞུགས་པར་བྱ་བའི་ཕྱིར་དང་པོར་ཀུན་གཞིའི་རྣམ་པར་ཤེས་པ་ལ་་་་
སོགས་པ་བསྟན་པ་འབའ་ཞིག་ཏུ་མ་ཟད་ཀྱི། འོན་ཀྱང་འཇིག་
ཚོགས་ལ་ལྟ་བ་བག་ཆགས་བཅས་པ་དང་བྲལ་བས་ང་དང་ང་་
ཡིར་མེད་པ་ཡང་སངས་རྒྱས་ཀྱིས། །ཇི་ལྟར་ང་དང་ང་ཡི་
ཞེས་འཛིན་པ་ཡོད་པའི་ཚུལ་བསྟན་པ་ལྟར། །དེ་བཞིན་དུ་
དངོས་པོ་རྣམས་ལ་རང་བཞིན་གྱིས་གྲུབ་པ་མེད་མོད་ཀྱི། །
ཡོད་ཅེས་གསུངས་པ་ནི་དེ་ཉིད་རྟོགས་པའི་ཐབས་སུ་དྲང་དོན་་་
དགོངས་པ་ཅན་ཉིད་དུ་བསྟན་པ་ཡིན་ནོ། །བཅོམ་ལྡན་འདུས་
ཀྱིས་ང་དང་ངའི་ཞེས་བྱ་བ་དེ་ལྟ་བུ་ཇི་སྐད་བསྟན་པ་དེ་བཞིན་དུ་་་
དངོས་པོ་རྣམས་རང་བཞིན་ཡོད་པ་མ་ཡིན་ཀྱང་དེ་ཡོད་པ་ཉིད་དུ་་
ཉེ་བར་བསྟན་པ་འཇིག་རྟེན་གྱིས་དེ་ཁོ་ན་ཉིད་ཁོང་དུ་ཆུད་པའི་་་་
ཐབས་ཡིན་པའི་ཕྱིར། ཡོད་པ་ཉིད་དུ་བསྟན་པ་མཛད་དེ། ཇི་སྐད་
དུ།༑ ཤར་གྱི་རི་བོའི་སྡེ་དང་མཐུན་པའི་ཚིགས་སུ་བཅད་པ་དག་
ལས༑ གལ་ཏེ་འཇིག་རྟེན་རྣམ་འདྲེན་སངས་རྒྱས་རྣམས། །འཇིག་
རྟེན་མཐུན་པར་མི་འཇུག་ན། །སངས་རྒྱས་ཀྱིས་གསུངས་པའི་ཆོས་

72 དབུ་མ་འཇུག་པའི་མཆན་འགྲེལ།
ཉིད་གང་ཡིན་དང་། །སངས་རྒྱས་དེ་ཡང་སུས་ཀྱང་ཤེས་མི་འགྱུར།།
ཕུང་པོ་དག་དང་ཁམས་རྣམས་དང༌། །སྐྱེ་མཆེད་རྣམས་རང་
བཞིན་གཅིག་བཞེད་ལ། །ཕུང་སོགས་དེ་རྣམས་ཀྱི་ཁྱད་པར་གྱི་
རང་བཞིན་ཁམས་གསུམ་པོ་དག་སྟོན་མཛད་པ། །འདི་ནི་འཇིག་
རྟེན་མཐུན་འཇུག་ཡིན། ་།མིང་མེད་པ་ཡི་ཕུང་པོ་སོགས་ཆོས་
རྣམས་ཀྱི། །གཅིག་དང་ཐ་དད་པར་བསམ་དུ་མེད་པའི་མིང་དག་
གིས༑ །སེམས་ཅན་རྣམས་ལ་ཡོངས་བརྗོད་པ། །འདི་ནི་འཇིག་རྟེན་
མཐུན་འཇུག་ཡིན། །སྐད་ཅིག་གིས་འགག་པའི་དངོས་མེད་ཉེ་བར་
སྟོན་མཛད་ཅིང༌། །སངས་རྒྱས་བདག་མེད་པའི་རང་བཞིན་ལ་
བཞུགས་པས། །དངོས་མེད་དོན་འགའ་ཡང་འདིར་མེད་པ། །འདི་
ནི་འཇིག་རྟེན་མཐུན་འཇུག་ཡིན། །འགོག་པ་དེ་ནི་དོན་དང་དོན་
མེད་མི་གཟིགས་ལ། །འགོག་པ་དེ་ཐོབ་པར་བྱ་བ་དང་ནི་དམ་པའི་
དོན་དུ་ཡང་། །སྨྲ་བ་རྣམས་ཀྱི་མཆོག་གསུངས་པ། །འདི་ནི་འཇིག་
རྟེན་མཐུན་འཇུག་ཡིན། །མེ་བདུན་སོགས་ཀྱིས་ཞིག་པ་མེད་ཅིང་
སྐྱེ་མེད་ལ། །སྟོང་པ་ཉིད་ཀྱི་རང་བཞིན་ཅན་གྱི་ཆོས་ཀྱི་དབྱིངས་
དང་མཉམ་གྱུར་ཀྱང་། །བསྲེག་པའི་བསྐལ་པ་བརྗོད་མཛད་པ། །
འདི་ནི་འཇིག་རྟེན་མཐུན་འཇུག་ཡིན། །དུས་གསུམ་དག་ཏུ་བཙལ་
ཀྱང་བདག་གམ་སེམས་ཅན་གྱི། །རང་བཞིན་དམིགས་པ་མ་ཡིན་
ལ༑ །སེམས་ཅན་ཁམས་ཏེ་རིགས་པས་ཀྱང་སྟོན་མཛད་པ། །འདི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 73
ནི་འཇིག་རྟེན་མཐུན་འཇུག་ཡིན། །ཞེས་རྒྱུ་ཆེར་གསུངས་པ་ལྟ་
བུའོ༑ །དེའི་ཕྱིར་དེ་ལྟར་རྣམ་པར་ཤེས་པ་སྨྲ་བས་དབུ་མ་བའི་
ལུགས་ཇི་སྐད་བསྟན་པའི་རིགས་པ་མི་བཟོད་ཅིང་།ྋ སེམས་ཙམ་
་་རང་གི་རྣམ་པར་རྟོག་པས་སྦྱར་བའི་ལུགས་ས་དྲུག་པའི་བྱང་
སེམས་ཀྱི་གནས་ལུགས་རྟོགས་ཚུལ་བརྗོད་པའི་སྒོ་ནས་གཟུགས་་་་་
སོགས་དོན་དག་རྣམ་པར་ཤེས་བདག་ཉིད་དུ་འཇོག་པར་བྱེད་པ་་་་
རྣམས་ཀྱིས་ཇི་སྐད་བཤད་པའི་མངོན་དུ་ཕྱོགས་པར་སོགས་ཀྱི་་་་་་
ལུགས་བསལ་བའི་ཕྱིར་སྨྲས་པ། སེམས་ལ་རང་ལས་རྫས་གཞན་གྱི་
གཟུང་བ་ཕྱི་དོན་མེད་པར་དེ་ལས་དོན་གཞན་པའི་འཛིན་པའི་་
ཤེས་པ་མ་མཐོང་ཞིང་། །སྲིད་པ་གསུམ་པོས་བསྡུས་པའི་སྣོད་
བཅུད་གཉིས་སོགས་ཕྱི་རོལ་དོན་གྱིས་དབེན་པའི་གཟུང་འཛིན་་་་་
བྲལ་བའི་རྣམ་ཤེས་ཙམ་དུ་གོམས་པ་རབ་ཏུ་གྱུར་པས་དེ་ཁོ་ན་་་་་
ཉིད་རབ་རྟོགས་པས། །ཤེས་རབ་ཀྱི་ཕ་རོལ་ཏུ་ཕྱིན་པ་སྒོམ་པ་
ལ་གནས་པའི་བྱང་ཆུབ་སེམས་དཔའ་ས་དྲུག་པ་བ་དེས། །
གཟུང་འཛིན་ཐ་དད་དུ་སྒྲོ་མ་བཏགས་པའི་རྣམ་པར་ཤེས་་་་་་
ཙམ་དུ་དེ་ཁོ་ན་ཉིད་གཟུང་འཛིན་གཉིས་སྟོང་གི་ངོ་བོ་རྟོགས་་་་་
པར་འགྱུར་རོ། །ཇི་ལྟར་རླུང་གིས་བསྐུལ་བས་རྒྱ་མཚོ་ནི། །
ཆེ་ལས་ཆུ་རླབས་འབྱུང་བ་དེ་བཞིན་དུ། །ཕྱི་ནང་གི་དངོས་པོ་
ཀུན་གྱི་ས་བོན་ཀུན་གཞི་ཞེས་བྱ་ཤེས་པ་རྣམས་ཀྱི་གསལ་རིག་་་

74 དབུ་མ་འཇུག་པའི་མཆན་འགྲེལ།
གི་ཆ་བདེན་གྲུབ་ཏུ་ཡོད་པ་དེའི་སྟེང་དུ་རྣམ་ཤེས་བདུན་གྱིས་བག་་
ཆགས་སྣ་ཚོགས་བཞག་པ་དེ་ཉིད་རང་སད་བྱེད་ཀྱི་རྐྱེན་དང་
འཕྲད་པ་ལས། །བག་ཆགས་རང་གི་ནུས་པ་སྨིན་པས་མ་དག་
གཞན་དབང་གི་རྣམ་ཤེས་ཙམ་ཞིག་ཚོགས་དྲུག་གི་ཤེས་པ་ལས་་་
ཐ་མི་དད་པའི་སྣང་བ་སྣ་ཚོགས་འདི་ལྟ་བུ་འབྱུང༌། །འདིས་ཕྱི་
རོལ་གྱི་དོན་མེད་པར་དེའི་རྣམ་པ་ཅན་གྱི་རྣམ་པར་ཤེས་པ་ཙམ་སྐྱེ་
བའི་ཚུལ་སྨྲས་པའོ། །ཇི་ལྟར་རྒྱ་མཚོ་ཆུ་རླབས་ཀྱི་རྟེན་དུ་གྱུར་པའི་
ཆུའི་ཡན་ལག་རླུང་གིས་ཀུན་ནས་བསྐྱོད་པ་ལས། རླུང་ཙམ་གྱིས་
རྐྱེན་ཉེ་བར་ལྷགས་པས་རླུང་མེད་དུས་མི་གཡོ་བས་གཉིད་ལོག་པ་་་
ལྟ་བུའི་རྦ་རླབས་རྣམས་རྟ་རྒྱུགས་པ་ལྟར་འགྲན་པའི་སྒོ་ནས་་་་་་་
བདག་གི་ལུས་རྙེད་པ་ལྟར་ཀུན་ནས་ཡོངས་སུ་རྒྱུག་པར་རྟོགས་པ་་་
དེ་བཞིན་དུ་འདིར་ཡང་མིག་སོགས་རྣམ་པར་ཤེས་པ་གཅིག་ནས་་་་
གཅིག་ཏུ་བརྒྱུད་པ་ཐོག་མ་མེད་པའི་དུས་ནས་ཞུགས་པ། གཟུང་
བ་དང་འཛིན་པ་མངོན་པར་ཞེན་བའི་བག་ཆགས་ཡོངས་སུ་སྨིན་་་་
པས་བདག་ཉིད་ཀྱི་དངོས་པོ་ཡོད་པ་ཐོབ་པར་འགག་བཞིན་པ་ད་་་
ལྟ་བས། ཀུན་གཞིའི་རྣམ་པར་ཤེས་པ་ལ་གང་བག་ཆགས་ཀྱི་ཁྱད་
པར་མིག་ཤེས་སོགས་རང་གི་རྣམ་པ་དང་རྗེས་སུ་འབྲེལ་བའི་རྣམ་་་
པར་ཤེས་པ་གཞན་སྐྱེ་བའི་རྒྱུར་གྱུར་པར་བཞག་པ་རིམ་གྱིས་རང་་་་
ཡོངས་སུ་སྨིན་པའི་རྐྱེན་ལྷགས་པས་ཡོངས་སུ་སྨིན་པ་ཐོབ་པ་དེ་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 75
ལས་གང་གཟུང་འཛིན་རྣམ་རྟོག་གི་རྒྱུ་ཡིན་པས་ཡོངས་སུ་མ་དག་་་
པ་ཕྱི་རོལ་དོན་གྱིས་སྟོང་པས་གཞན་གྱི་དབང་ཙམ་ཞིག་ཉེ་བར་་་་་
བསྐྱེད་པ་དེ་ཉིད་ལ་བྱིས་པ་རྣམས་གཟུང་བ་དང་འཛིན་པའི་རྣམ་་་
པར་རྟོག་པ་ཀུན་ཏུ་རྟོག་པར་བྱེད་ཀྱི་སྟེ་ཐ་མི་དད་དུ་མ་ཤེས་པར་་་
གཟུང་འཛིན་རྒྱང་ཆད་དུ་འཛིན་པ་ནི་སྒྲོ་འདོགས་པ་ཀུན་བརྟགས་
སོ༑ །རྫས་གཞན་གྱིས་སྟོང་པར་ཤེས་པ་ནི་ཡོངས་གྲུབ་བོ། །རྣམ་
པར་ཤེས་པ་ལས་ཐ་དད་པར་གྱུར་པའི་གཟུང་བ་ནི་ཅུང་ཟད་ཀྱང་་
ཡོད་པ་མ་ཡིན་ནོ། །དཔེར་ན། དབང་ཕྱུག་ལ་སོགས་པ་རྒྱུར་སྨྲ་བ་
རྣམས༑ བ་ནི་བ་རྒྱུ་རྣམས་ཀྱི་རྒྱུ། །ཆུ་ཤེལ་ཆུ་རྣམས་ཇི་བཞིན་དང་།
གླག་ཤུ་ཡལ་གྭ་རྣམས་ཀྱི་ལྟར། །དེ་ནི་ལུས་ཅན་ཀུན་གྱི་རྒྱུ། ། ཞེས་
དབང་ཕྱུག་ལ་སོགས་པ་འགྲོ་བའི་བྱེད་པ་པོ་ཉིད་དུ་སྨྲ་བར་བྱེད་པ་
དེ་བཞིན་དུ་ཀུན་གཞིའི་རྣམ་པར་ཤེས་པ་སྨྲ་བ་རྣམས་ཀྱང་ཀུན་
གཞིའི་རྣམ་པར་ཤེས་པ་སྔོ་སོགས་དངོས་པོ་མཐའ་དག་གི་དམིགས་
པའི་ས་བོན་གྱི་བག་ཆགས་ཀྱི་རྟེན་ཉིད་ཀྱིས་ས་བོན་ཐམས་ཅད་པ
སྨྲ་བར་བྱེད་དོ། །གང་དབང་ཕྱུག་རྟག་ལ་ཀུན་གཞིའི་རྣམ་པར་
ཤེས་པ་ནི་མི་རྟག་གོ་ཞེས་བྱ་བ་འདི་ནི་ཁྱད་པར་རོ། །གང་གི་ཕྱིར་
དེ་དག་གི་ལུགས་ཀྱི་གསུང་རབ་ཀྱི་རྣམ་པར་བཞག་པ་ནི་འདི་ཡིན་་
པར་གྲགས་ཏེ། ཕྱི་དོན་མེད་བཞིན་ཕྱི་དོན་གྱི་སྣང་བ་ཀུན་གཞིའི་
ས་བོན་ལས་འབྱུང་བ་དེ་ཕྱིར་གཞན་གྱི་དབང་གི་ཡང་དག་པ་་་་་

76 དབུ་མ་འཇུག་པའི་མཆན་འགྲེལ།
མ་ཡིན་པའི་ཀུན་ཏུ་རྟོག་པ་ངོ་བོ་རང་བཞིན་གྱིས་གྲུབ་པ་གང་་་་་་
ཡིན་པ་འདི་ནི། །ཡུལ་ཕྱི་དོན་མེད་ཀྱང་དེར་སྣང་བའི་དངོས་པོ་
ཀུན་ཏུ་བཏགས་པར་ཡོད་པའི་སྟེ་གཟུང་འཛིན་ཐ་དད་དུ་ཡོད་་
པར་འཛིན་པའི་རྟོག་པའི་རྒྱུར་འགྱུར་ཞིང་གཞན་དུ་འཁྲུལ་པའི་་
རྒྱུ་མེད་པའི་ཕྱིར་བདག་དང་ཆོས་སུ་འགའ་ཡང་འཁྲུལ་པར་མི་་་་་་
འགྱུར༑ །དེ་ཇི་ལྟར་ཞེ་ན་གཞན་དབང་འདི་ནི་ཕྱི་རོལ་ན་གཟུང་
བ་མེད་པར་རང་གི་བག་ཆགས་ཁོ་ན་ལས་རྣམ་རིག་གི་ངོ་བོར་་
འབྱུང་བར་འགྱུར་ལ། བདག་དང་ཆོས་སུ་སྒྲོ་འདོགས་པའི་གཞི་
རྫས་སུ་ཡོད་པ་ཉིད་དང་དོན་དམ་པར་སྤྲོས་པ་ཀུན་གྱི་ཡུལ་་་་་་་་
མིན་པའི་གཟུང་འཛིན་གཉིས་ཀྱིས་སྟོང་པའི་རང་བཞིན་དུ་ཡོད་
དོ༑ །དེ་དགག་པ་ནི་ཕྱི་རོལ་གྱི་དོན་མེད་ལ་དོན་དུ་སྣང་བའི་
སེམས་ཡོད་པའི་དཔེ་ནི་གང་དུ་ཡོད། །རྣམ་པར་ཤེས་པ་ནི་
ཡུལ་རིག་པས་རབ་ཏུ་ཕྱེ་བའི་ཕྱིར། ཡུལ་མེད་པའི་རྣམ་ཤེས་མ་
མཐོང་ནས་ཕྱི་རོལ་མེད་པའི་སེམས་ཀྱི་དཔེ་དྲིས་པའོ། །སྨྲས་པ།
རྨི་ལམ་ཁང་ཆུང་དུ་གླང་ཁྱུ་རྨིས་པ་ཇི་ལྟ་བ་བཞིན་ཕྱི་དོན་མེད་་་་་
བཞིན་རྣམ་ཤེས་ཡོད་དོ་ཞེ་ན་བཤད་པ་དེ་བསམ་པར་བྱ་རྨི་ལམ་་
ན་ཡུལ་མེད་པའི་ཤེས་པ་གྲུབ་མ་གྲུབ་དཔྱད་དགོས་པ་སྟེ། །ཡང་དེ་
ཅི་ཞེ་ན། བཤད་པ། གང་ཚེ་ང་ལ་རྨི་ལམ་ན་ཡང་ཡུལ་ལྟར་
དེར་སྣང་གི་སེམས། །བདེན་པ་ཡོད་པ་མིན་པས་རྨི་ལམ་གྱི་ཡུལ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 77
ཤེས་གཉིས་ཀ་ལོག་པའི་ཀུན་རྫོབ་ཡིན་པས་ཐ་སྙད་དུ་ཡང་མེད་་་་་
པའི་ཕྱིར་རོ། །དེ་ཚེ་ཁྱོད་ཀྱི་ཤེས་པ་བདེན་པ་སྒྲུབ་པའི་དཔེ་དོན་
མཐུན་ཡོད་པ་མིན་ནོ། །གལ་ཏེ་རྨི་ལམ་ན་རྣམ་པར་ཤེས་པ་ཡོད་
པ་མིན་ན་དེའི་ཚེ་སད་པས་རྨི་ལམ་གྱི་ཉམས་སུ་མྱོང་བ་དྲན་པར་
མི་འགྱུར་རོ་སྙམ་ན། འདི་ཡང་ཡོད་པ་མ་ཡིན་ནོ། །གལ་ཏེ་སད་
ཚེ་རྨི་ལམ་གྱི་ཤེས་པ་འཁྲུལ་པ་མྱོང་བ་དྲན་པ་ལས་རྨི་ལམ་དུ་་་་་་
ཡུལ་ཅན་གྱི་ཤེས་པ་ཡིད། །ཡོད་པར་གྲུབ་ན་ཕྱི་རོལ་གྱི་ཡུལ་
ཡང་རྨི་ལམ་ན་ཤེས་པ་ཡོད་པ་དེ་བཞིན་དུ་ཡོད་པར་འགྱུར་རོ། །
ཅིའི་ཕྱིར་ཞེ་ན། ཇི་ལྟར་ཁྱོད་ཀྱིས་སྒྲུབ་བྱེད་སད་པའི་སྐབས་
ཤེས་པས་ངས་མཐོང་སྙམ་དུ་གཉིད་སད་ཚེ་ཤེས་པ་དྲན་པ། །
དེ་འདྲ་བ་ནི་ཕྱི་རོལ་གྱི་ཡུལ་གླང་ཁྱུ་ལ་ཡང་མཐོང་བ་ཉམས་སུ་་་
མྱོང་བ་དྲན་པ་ཡོད་པ་ཡིན་ནོ། །དེས་ན་ཡུལ་ལྟར་སེམས་མེད་དོ༎
སྨྲས་པ། གལ་ཏེ་གཉིད་ཀྱིས་དཀྲུགས་པའི་སྐབས་དེ་ན་མིག་གི་
བློ་སོགས་དབང་ཤེས་རྣམས་མི་སྲིད་པས། །ཡོད་པ་མིན་ལ་དེ་
མེད་པས་དེས་གཟུང་བྱ་གཟུགས་མེད་ཡིད་ཀྱི་ཤེས་པ་ཡུལ་དུ་་་་་་
སྣང་བ་ཁོ་ན་ཡོད་ལ། །རྣམ་ཤེས་དེ་ཡི་རྣམ་པ་ལ་རྨི་ལམ་དུ་ཕྱི་
རོལ་ཉིད་དུ་ཞེན་པ་ནི་བཟློག་ཏུ་མེད་དོ། །རྨི་ལམ་ཕྱི་རོལ་མེད་
ལ་རྣམ་ཤེས་ཡོད་པ་ཇི་ལྟ་བ་དེ་བཞིན་དུ་འདིར་ཡང་སད་པའི་་་་
སྐབས་སུ་ཡང་ཡུལ་མེད་ཀྱང་ཡུལ་ཅན་ཡོད་པར་འདོད་དོ་ཞེ་ན། །

78 དབུ་མ་འཇུག་པའི་མཆན་འགྲེལ།
བཤད་པ། རྨི་ལམ་ཡུལ་ཤེས་བདེན་མེད་བསྟན་པ་ཇི་ལྟར་ཁྱོད་ཀྱི་
ཕྱི་རོལ་གྱི་ཡུལ་རྨི་ལམ་དུ། །མ་སྐྱེས་པ་དེ་བཞིན་དུ་འདིར་
ཡིད་ཀྱང་སྐྱེས་པ་མ་ཡིན་ནོ། །དེའི་ཕྱིར་མིག་དང་མིག་གི་
ཡུལ་དང་དེས་བསྐྱེད་པའི་སེམས། །མིག་གི་རྣམ་པར་ཤེས་པ་
གསུམ་པོ་རྨི་ལམ་དུ་གཟུགས་དང་མིག་ཤེས་མེད་པ་ལྟར་ཤེས་པ་་་་
ཡང་མེད་པས་ཐམས་ཅད་ཀྱང་ནི་བརྫུན་པ་ཡིན་ལ། །རྣ་བ་ལ་
སོགས་པ་ལྷག་མ་རྣམས་ལ་ཡུལ་དང་དབང་པོ་ཤེས་པ་གསུམ་་་་་་
པོའང་སྐྱེ་བ་མེད། །བཅོ་བརྒྱད་ཐམས་ཅད་འཇིག་རྟེན་ཉིད་ལྟོས་
ལོག་པའི་ཀུན་རྫོབ་ཡིན་པས་འཇིག་རྟེན་ཐ་སྙད་དུ་ཡང་མེད་པར་་་
མཚུངས་ལ། དབུ་མ་པ་ལ་སད་པའི་ཡུལ་མེད་ཀྱང་ཡུལ་ཅན་ཤེས་
པ་ཡོད་པའི་སྒྲུབ་བྱེད་དཔེ་རྨི་ལམ་བརྗོད་ན་དབུ་མ་པས། རྨི་ལམ་
གྱི་གནས་སྐབས་སུ་ཡུལ་མེད་པར་ཡུལ་ཅན་ཤེས་པ་ཡོད་པར་ཁས་་་
བླངས་དགོས་པ་ལས་མ་བླངས་པའི་ཕྱིར་མི་འཐད་ཅེས་པའོ། །རྨི་་་
ལམ་ཇི་ལྟ་བ་དེ་བཞིན་དུ་སད་པའི་གནས་སྐབས་འདིར་ཡང་།།
སྤྱིར་ཕྱི་ནང་གི་དངོས་པོ་རྣམས་བརྫུན་པ་ཡིན་ལ་བྱེ་བྲག་ཏུ་་
དམིགས་བྱེད་ཀྱི་སེམས་དེ་ཡང་ཡོད་པ་མ་ཡིན། །དམིགས་བྱའི་
སྤྱོད་ཡུལ་གཟུགས་སོགས་མེད་ཅིང་རྟེན་དབང་པོ་རྣམས་ཀྱང་
བདེན་པ་མེད། །རྨི་ལམ་ན་རྨི་ལམ་རྨི་བཞིན་པའི་ཤེས་པར་ལྟོས་
ནས་ནི། འཇིག་རྟེན་འདི་ན་ཇི་ལྟར་སད་པའི་དུས་ཡུལ་དབང་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 79
ཤེས་གསུམ་ཡོད་པ་བཞིན་ཇི་སྲིད་དུ། །མ་སད་པ་དེ་སྲིད་དུ་རྨི་
ལམ་གྱི་སྐྱེས་བུ་དེ་ལ་གསུམ་པོ་སྣང་བ་ཡོད་ཅིང་ཞེན་པའང་ཡོད་
ལ༑ །སད་པར་གྱུར་ན་རྨི་ལམ་དུ་དམིགས་པ་གསུམ་ཆར་ཡོད་
པ་མིན་པ་ལྟར། །མ་རིག་པའི་གཉིད་ལས་མ་སད་པ་དེ་སྲིད་དུ་
ཡུལ་དབང་ཤེས་གསུམ་མཚུངས་པར་ཡོད་ལ་མ་རིག་གཏི་མུག་གི་་
བབབ་པ་་་་་གཉིད་སད་པ་ལས་ཆོས་ཀྱི་དབྱིངས་མངོན་དུ་མཛད་པའི་་
འཕགས་པ་དེ་དག་ལ་གསུམ་ཆར་མེད་པ་ཡང་དེ་བཞིན་ཕྱི་རོལ་་་་
མེད་པར་རྣམ་ཤེས་ཡོད་པ་མ་ཡིན་ནོ། །འོ་ན་རབ་རིབ་ཅན་གྱིས་
ཡོད་པ་མ་ཡིན་པའི་སྐྲ་ཤད་ལ་སོགས་པ་དམིགས་པའི་ཕྱིར་ཕྱི་རོལ་་
མེད་ཀྱང་དོན་དུ་སྣང་བའི་རྣམ་པར་ཤེས་པ་ཡོད་པ་མ་ཡིན་ནམ་ཞེ་
ན༑ དེ་ཡང་མི་འཐད་དེ། མིག་གི་དབང་པོ་རབ་རིབ་ཀྱི་སྐྱོན་
དང་བཅས་པ་བློ་སྟེ་མིག་ཤེས་གང་གིས། །རབ་རིབ་ཀྱི་མཐུ་
ལས་སྐྲ་ཤད་ལ་སོགས་པ་ཡུལ་རྣམས་གང་མཐོང་བ། །རང་
མཐོང་མཁན་དེའི་བློ་ལ་ལྟོས་ན་ཡུལ་སྐྲ་ཤད་དང་སེམས་སྐྲ་ཤད་་་
སྣང་བའི་ཤེས་པ་གཉིས་ཆར་བདེན་པ་སྟེ། །ལོག་པའི་ཀུན་རྫོབ་
ཏུ་ཡུལ་ཤེས་གཉིས་ཀ་ཡོད་མཚུངས་ཡིན་པའི་ཕྱིར། རབ་རིབ་མེད་
པའི་དོན་གསལ་བར་མཐོང་བའི་དབང་ཤེས་ལ་ལྟོས་ན་ཡུལ་་་་་་
ཤེས་གཉིས་ཀའང་བརྫུན་པ་ཡང་དག་ཀུན་རྫོབ་ཏུ་གཉིས་ཀ་་་་་
མེད་མཚུངས་ཡིན་ནོ། །ཡུལ་མེད་པར་ཤེས་པ་མི་ངེས་པའི་ཕྱིར་རོ།།

80 དབུ་མ་འཇུག་པའི་མཆན་འགྲེལ།
རབ་རིབ་ཅན་གལ་ཏེ་ཡུལ་ཤེས་བྱ་སྐྲ་ཤད་མེད་པར་དེའི་བློ་སྐྱེ་་་
བ་ཡོད་ན། །སྐྲ་དེའི་ཡུལ་འཁར་གཞོང་ལྟ་བུ་དང་མིག་ནི་རྗེས་
འབྲེལ་བའི། །རབ་རིབ་མེད་པའི་མི་ལའང་རབ་རིབ་ཅན་སྐྲ་
ཤད་ཀྱི་བློར་འགྱུར་དགོས་ཏེ་ཡུལ་མེད་པར་མཚུངས་པའི་ཕྱིར་ན་
རབ་རིབ་མེད་པར་སྐྲ་བློ་སྐྱེ་བ་དེ་ལྟར་མ་ཡིན་པ་དེ་ཡི་ཕྱིར་ཡུལ་་
མེད་པའི་ཤེས་པ་དེ་ཡོད་པ་མིན་ནོ། །གལ་ཏེ་ཀུན་གཞི་ལ་སྐྲ་ཤད་
སོགས་ཀྱི་བག་ཆགས་ཡོངས་སུ་སྨིན་པ་ཡོད་པ་དེ་ཁོ་ན་ལ་དེའི་རྣམ་
པ་ཅན་གྱི་སྐྲ་ཤད་ཀྱི་ཤེས་པ་འབྱུང་གི་གཞན་ལ་ནི་མ་ཡིན་ནོ་ཞེ་ན།
འདི་ཡང་མི་རུང་ངོ་ཞེས་བཤད་པ། གང་ཕྱིར་རབ་རིབ་མེད་པའི་
མཐོང་བ་དག་པ་ལ་སྐྲ་ཤད་བློ་ཡི་བག་ཆགས་ཀྱི་ནུས་པ་ནི། །
སྨིན་པ་མེད་པ་དེ་ཕྱིར་དེ་ལ་རབ་རིབ་ཀྱི་བློ་འབྱུང་བར་མི་་་་་་་
འགྱུར་ཞིང༌། །གཞི་དེར་ཤེས་བྱ་ཡུལ་སྐྲ་ཤད་སོགས་ཡོད་པའི་
དངོས་པོ་དང་བྲལ་བས་སྐྲ་ཤད་སྣང་བའི་བློ་མི་འབྱུང་བ་མི་་་་་་
ཞེ་ན། །ནུས་པ་དེ་རང་བཞིན་གྱིས་མེད་པས་ནུས་པ་སྨིན་མ་
སྨིན་ལས་ཤེས་པ་སྐྱེ་མི་སྐྱེ་འདི་ནི་འགྲུབ་མ་ཡིན། །ནུས་པ་མེད་
ཚུལ་འདི་ལྟར་རྣམ་པར་ཤེས་པ་སྐྱེས་པ་ད་ལྟ་བ་ལ་ནུས་པ་སྲིད་་་
པ་ཡོད་པ་མ་ཡིན་ལ། །རྣམ་ཤེས་མ་སྐྱེས་པའི་ངོ་བོ་ལ་ཡང་
ནུས་པ་ད་ལྟ་བ་ཡོད་པ་མིན་ནོ། །རྣམ་པར་ཤེས་པའི་ནུས་པ་ཞེས་
ནུས་པའི་ཁྱད་པར་རྣམ་པར་ཤེས་པ་མེད་པར་ཁྱད་པར་ཅན་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 81
ནུས་པ་ཡོད་པ་མིན་ནོ། །གང་མ་སྐྱེས་པ་དེ་ནི་རྣམ་ཤེས་ཡིན་མིན་
དགག་སྒྲུབ་ཀྱི་ངོ་བོས་བསྟན་མི་ནུས་སོ། །འདིས་ནུས་པ་རང་
བཞིན་གྱིས་གྲུབ་པ་དགག་པའོ། །གལ་ཏེ་མ་སྐྱེས་པ་ལ་ནུས་པ་
འདོད་ན་མོ་གཤམ་བུ་ལའང་རང་སྐྱེད་ཀྱི་ནུས་པ་དེ་ནི་ཡོད་་་་་་
པར་ཐལ་ལོ། །མ་སྐྱེས་པ་ལ་རང་སྐྱེད་པའི་ནུས་པ་ཡོད་པ་འདོད་
པས་སོ། །གལ་ཏེ་རྣམ་ཤེས་གང་ཞིག་དེ་རིང་མེད་ཀྱང་སང་ལྟ་བུ་
ཕྱིས་སུ་འབྱུང་བར་འགྱུར་བས་དེ་ལ་བསམ་ནས་རྣམ་ཤེས་མ་་་་་
འོངས་པའི་ནུས་པ་ཞེས་བསྙད་པར་འདོད་ན། །ནུས་པ་བདེན་
གྲུབ་མེད་པར་དེ་ལ་བརྟེན་པའི་རྣམ་ཤེས་འདི་ཡི་འབྱུང་བར་་་་་་
འགྱུར་བ་ཡང་མེད་དོ། །དེས་ན་ནུས་པ་དང་རྣམ་ཤེས་སོགས་
འདི་ཡོད་ན་འདི་འབྱུང་སོགས་ལྟོས་ནས་འཇོག་ན་ཕན་ཚུན་གྱི་་་་་
དོན་ལ་གཅིག་ལ་གཅིག་བརྟེན་པའི་འགྲུབ་པ་ནི་རིང་ཐུང་་་་་་
སོགས་ལྟར། །རང་གི་ངོ་བོས་གྲུབ་པ་མིན་པ་ཉིད་ཅེས་དམ་པ་
ཀླུ་སྒྲུབ་ཡབ་སྲས་རྣམས་ཀྱིས་གསུངས་ཏེ། ཇི་སྐད་དུ། བཞི་བརྒྱ་
པ་ལས། འབྲས་བུ་མེད་པར་རྒྱུ་ཡི་ནི། །རྒྱུ་ཉིད་ཡོད་པ་མ་ཡིན་པས།།
དེ་ཡི་ཕྱིར་ན་འབྲས་བུ་ཀུན། །རྒྱུ་ཉིད་དུ་ནི་ཐལ་བར་འགྱུར། །ཞེས་
བཤད་ལ། བསྟན་བཅོས་ལས་ཀྱང་། གལ་ཏེ་དངོས་པོ་གང་ལྟོས་
གྲུབ།།དེ་ཉིད་ལ་ཡང་ལྟོས་ནས་ནི། །ལྟོས་བྱ་གང་ཡིན་དེ་འགྲུབ་ན།།
གང་ལ་ལྟོས་ནས་གང་ཞིག་འགྲུབ། །ཅེས་གསུངས་སོ། །གལ་ཏེ་

82 དབུ་མ་འཇུག་པའི་མཆན་འགྲེལ།
འདས་པ་སྐྱེས་ནས་འགགས་བཞིན་པའི་ནུས་པ་རྣམ་ཤེས་ཀྱིས་་་་
རང་འབྲས་བསྐྱེད་ཕྱིར་ཀུན་གཞིར་བག་ཆགས་བཞག་པའི་ནུས་པ་་
བདེན་གྲུབ་ཏུ་བཞག་པ་སྨིན་པ་ལས་མ་འོངས་པའི་རྣམ་ཤེས་་་་་་་
འབྱུང་བར་འགྱུར་ན། །རྣམ་ཤེས་གཞན་གྱི་སྔོ་འཛིན་རྣམ་ཤེས་
ཀྱི་ནུས་པ་ལས་རྣམ་ཤེས་གཞན་སེར་འཛིན་སྐད་ཅིག་གཉིས་པ་་་
ཞིག་འབྱུང་བར་འགྱུར་ཏེ། །གང་གི་ཕྱིར་རྒྱུན་ཅན་གྱི་དངོས་པོ་
སེར་འཛིན་སྐད་ཅིག་སྔ་ཕྱི་རྣམས་དེར་ཕན་ཚུན་ཐ་དད་དུ་
ཡོད་པས། །དེ་ཕྱིར་འབྲས་བུ་ཡིན་མིན་ཀུན་རྒྱུ་ཡིན་མིན་ཐམས་
ཅད་ཀུན་ལས་འབྱུང་བར་འགྱུར་རོ། །སྨྲས་པ། གལ་ཏེ་སྐད་
ཅིག་སྔ་ཕྱི་རིམ་གྱིས་འཇུག་པའི་སྐབས་དེར་ནི་རྫས་ཀྱི་སྐད་ཅིག་་་་་
སྔ་ཕྱིའི་རྒྱུན་ཅན་ཉིད་ཐ་དད་ཀྱི། །སྐད་ཅིག་སྔ་ཕྱི་དེ་དག་ལ་
རྒྱུན་དེ་ཐ་དད་མེད་པ་གཅིག་ཁོ་ན་དེའི་ཕྱིར། ། ཐམས་ཅད་
ལས་ཐམས་ཅད་སྐྱེ་བའི་ཉེས་པ་མེད་ཅེ་ན་སྔ་ཕྱི་ངོ་བོ་ཉིད་ཀྱིས་་་་
གྲུབ་པའི་སོ་སོ་བ་ལ་རྒྱུད་གཅིག་ཏུ་གྲུབ་ན་སྐྱོན་མེད་ཀྱང་རྒྱུད་་
གཅིག་པ་འདི་ནི་སྔར་མ་གྲུབ་པས་བསྒྲུབ་བྱ་ཞིག་གོ། །ཅིའི་ཕྱིར་
ཞེ་ན། རྣམ་ཤེས་སྔ་ཕྱི་སོ་སོ་ལ་ཐ་མི་དད་པའི་རྒྱུན་གཅིག་ཡོད་
པའི་གོ་སྐབས་མི་རིགས་པའི་ཕྱིར་རོ། །རྒྱུ་འབྲས་གཞན་དུ་
འདོད་ན་རྒྱུད་གཅིག་པ་དང་། རྒྱུན་གཅིག་པ་ཐ་སྙད་དུ་མི་འཐད་
དེ་བྱམས་པ་དང་ཉེར་སྦས་ལ་བརྟེན་པ་དེ་རང་གི་རྒྱུད་དུ་་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 83
གཏོགས་པའི་ཆོས་རྣམས་ནི། །གང་ཟག་སོ་སོ་གཞན་ཉིད་ཀྱི་
ཕྱིར་ན་རྒྱུད་གཅིག་ཏུ་གཏོགས་པ་མིན་ཏེ། །རྣམ་ཤེས་སྐད་
ཅིག་སྔ་ཕྱི་གང་དག་རང་གི་མཚན་ཉིད་ཀྱིས་གྲུབ་པའི་སོ་སོ་བ་
ཡིན་པ། །དེ་དག་རྒྱུད་གཅིག་ཏུ་གཏོགས་པ་གཅིག་པ་ཉིད་ནི་
རིགས་པ་མ་ཡིན་པ་དེ་བཞིན་དུ་འདིར་ཡང་རྒྱུད་གཅིག་པ་ཉིད་་་
རིགས་པ་དང་ལྡན་པ་མ་ཡིན་ནོ་སྙམ་དུ་དགོངས་པའོ། །སླར་ཡང་
རྣམ་པར་ཤེས་པར་སྨྲ་བས་རང་གི་ལུགས་བརྗོད་པ་ལྷུར་བྱས་པ་་་་
ཉིད་ཀྱིས་མངོན་པར་འདོད་པའི་དོན་གྲུབ་པར་བསམས་ཤིང་སྨྲས་་
པ༑ མིག་གི་བློ་སྟེ་མིག་ཤེས་སྐྱེ་བ་ལ་རྣམ་ཤེས་སྔ་མས་ཀུན་གཞི་
རྣམ་པར་ཤེས་པ་རང་གི་ནུས་པ་བག་ཆགས་གང་ཞིག་བཞག་པ་་
ལས༑ །བག་ཆགས་སྨིན་པ་དེ་མ་ཐག་ཏུ་སྔ་མ་དེའི་རྗེས་སུ་བྱེད་
པའི་མིག་ཤེས་ཀུན་ནས་སྐྱེ་བར་འགྱུར་ཞིང་། །རང་གི་སྟེ་མིག་
གི་རྣམ་པར་ཤེས་པའི་རྟེན་གྱུར་གྱི་ནུས་པ་དེ་ལ། །མ་རིག་པའི་
དབང་གིས་དབང་པོ་གཟུགས་ཅན་པ་མིག་ཅེས་བྱ་བར་་་་་་་་་
རྟོགས་ཀྱི་རྣམ་པར་ཤེས་པ་ལས་ཐ་དད་པའི་མིག་གི་དབང་པོ་ལ་་་་
སོགས་པ་ནི་ཡོད་པ་མ་ཡིན་ནོ། །དབང་པོ་གཞན་ཡང་དེ་འདྲའོ། །
ཀུན་གཞིའི་ནུས་པ་ཡིན་གྱི་ཤེས་པ་ལས་རྫས་གཞན་དུ་མེད་ཀྱང་།
ཐ་མལ་པས་དབང་པོ་གཟུགས་ཅན་དུ་རྟོགས་པར་བསྟན་པའོ། །
གཟུགས་ཀྱང་རྣམ་པར་ཤེས་པ་ལས་ཐ་མི་དད་པར་གནས་པ་ཉིད་་་

84 དབུ་མ་འཇུག་པའི་མཆན་འགྲེལ།
དུ་བསྟན་པའི་ཕྱིར། སྨྲས་པ། འཇིག་རྟེན་འདི་ན་མིག་སོགས་
དབང་པོ་ལས་བྱུང་བའི་རྣམ་པར་རིག་པ། །སྔོ་སོགས་ཕྱི་
གཟུང་བ་མེད་པར་རྣམ་ཤེས་རང་གི་ས་བོན་སྨིན་པ་ལས། །སྔོ་
སོགས་སུ་སྣང་བ་ཉིད་འབྱུང་བར་མ་རྟོགས་ནས། །སྐྱེ་བོས་
སེམས་སྔོ་སོགས་སུ་སྣང་བ་མ་ཤེས་ནས་ཕྱི་རོལ་ན་གཟུང་བར་་་་་
ཡོད་པ་སེམས་ཤིང་ཁས་ལེན་པར་བྱེད་དོ། །ཕྱི་རོལ་གྱི་དོན་མེད་
པར་ཀུན་གཞིའི་ནུས་པ་སྨིན་པ་ལས་གཟུགས་སོགས་སུ་སྣང་བ་
བསྟན་པའོ། །རྣམ་པ་གཅིག་ཏུ་ན་རྨི་ལམ་ན་ནི་གཟུགས་སོགས་
ཕྱིའི་ཡུལ་དོན་གཞན་དུ་མེད་པར། །རྨི་ལམ་གྱི་རྣམ་པར་ཤེས་
པའི་རང་གི་ནུས་པ་སྨིན་པ་ལས་གཟུགས་སོགས་དེ་ཡི་རྣམ་པ་་་
ཅན་གྱི་སེམས། །འབྱུང་བ་ཇི་ལྟར་དེ་བཞིན་དུ་ཐ་མལ་གྱི་
གཉིད་སད་པའི་གནས་སྐབས་ལའང་འདིར། །ཕྱི་རོལ་གྱི་དོན་
མེད་པར་དོན་སྣང་གི་ཡིད་ནི་ཡོད་ཅེ་ན། །དེ་ནི་དེ་ལྟར་མ་ཡིན་
ཏེ༑ ཇི་ལྟར་མིག་གི་དབང་པོ་དང་གཟུགས་མེད་པར་ནི་རྨི་
ལམ་དུ། །བག་ཆགས་སྨིན་པ་ལས་སྔོ་སོགས་སུ་ཡུལ་སྣང་བའི་
ཡིད་ཀྱི་ཤེས་པ་ཉིད་མིག་གི་སེམས་ཀྱི་རྣམ་པར་འབྱུང་བ་དེ་་་་་་་
ལྟར༑ །མིག་དབང་མེད་པར་ཡིད་ཀྱི་རྣམ་པར་ཤེས་པ་རང་གི་
ས་བོན་ནི། །བག་ཆགས་སྨིན་པ་ལས་ལོང་བ་ལ་སད་པའི་
སྐབས་འདིར་མ་ལོང་བ་ལྟར་སྔོ་སོགས་མཐོང་བའི་མིག་གི་ཤེས་པ་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 85
ཅིས་མི་སྐྱེ་སྟེ་སྐྱེ་བར་རིགས་རྨི་ལམ་དང་སད་པའི་ལོང་བ་གཉིས་་་
ཀ་མིག་དབང་མེད་པ་འདྲ་བས་རྒྱུ་མཚུངས་མགོ་སྙོམས་སོ། །གལ་
ཏེ་ཁྱོད་ཀྱི་ལྟར་ན༵་རྨི་ལམ་དུ་དྲུག་པ་ཡིད་ཀྱི་རྣམ་པར་ཤེས་པ་ཡི།
ནུས་པ་སྨིན་པ་ཡོད་ལ་སད་པར་མེད་གྱུར་ན། །དྲུག་པའི་
ནུས་པ་སྨིན་པ་ཇི་ལྟར་སད་པའི་ཚེ་འདིར་མེད་པ། །དེ་ལྟར་
རྨི་ལམ་གྱི་ཚེ་ཡང་དྲུག་པའི་ནུས་པ་སྨིན་པ་མེད་ཅེས་ཅིས་མི་་་་་་་
རིགས།༑ །ཇི་ལྟར་མིག་མེད་པ་སད་པའི་ལོང་བ་ལ་ཡིད་ཤེས་དེ་
ནི་དོན་སྣང་གི་བག་ཆགས་སྨིན་པ་འདི་ཡི་རྒྱུ་མིན་པ་ལྟར། །རྨི་
ལམ་དུ་ཡང་གཉིད་ཀྱང་ནི་དོན་སྣང་གི་བག་ཆགས་ཡོངས་སུ་་་་་
སྨིན་པའི་རྒྱུ་མ་ཡིན་ནོ། །ཕྱི་རོལ་མེད་པར་ཤེས་པ་རང་བཞིན་
གྱིས་གྲུབ་པ་རྐྱེན་བག་ཆགས་སྨིན་པ་ལ་མི་ལྟོས་པའི་ཕྱིར་རོ། །བག་
ཆགས་རྫུན་པ་ལས་རྨི་ལམ་དོན་སྣང་རྫུན་པ་སྐྱེ་དེ་ཕྱིར་རྨི་ལམ་དུ་
ཡང་དེ་དངོས་མིག་གི་ཤེས་པ་དེ་མིག་ནི། །བརྫུན་པའི་སྤྱོད་
ཡུལ་ཅན་དུ་རྟོགས་པའི་མིག་རྫུན་པ་མིག་ཤེས་རྫུན་པའི་རྒྱུར་་་་་་
ཁས་བླང་བར་བྱའོ། །དེའི་ཕྱིར་སེམས་ཙམ་པ་སྒྲུབ་བྱེད་མེད་པར་
འདི་ཡིས་ལན་ནི་གང་དང་བཏབ་པ། །དེ་དང་དེ་ནི་མཁས་
པ་དབུ་མ་པས་དམ་བཅའ་དང་མཚུངས་པར་མཐོང་བས།
རྩོད་པ་འདི་སེལ་དེ་རྣམ་པར་ཤེས་པ་སྨྲ་བ་ཟློག་པར་བྱེད་དོ། །
ལུང་གིས་གནོད་པ་ལ་སོགས་པའི་ཉེས་པ་ཡང་སྲིད་པ་མ་ཡིན་ཏེ་་

86 དབུ་མ་འཇུག་པའི་མཆན་འགྲེལ།
སངས་རྒྱས་རྣམས་ཀྱིས་ནི། །མདོ་སྡེ་འགར་ཡང་དངོས་པོ་
ཡོད་ཅེས་མ་བསྟན་ཏོ། །ཇི་སྐད་དུ། སྲིད་པ་གསུམ་ནི་བཏགས་
པ་ཙམ། །ངོ་བོ་ཉིད་ཀྱིས་དངོས་པོ་མེད། ། བཏགས་པའི་དངོས་
པོའི་ངོ་བོ་ནི། །རྟོག་གེ་བ་དག་རྟོགས་པར་འགྱུར། །རང་བཞིན་
མེད་ཅིང་རྣམ་རིག་མེད། །ཀུན་གཞི་མེད་ཅིང་དངོས་མེད་ན། །
བྱིས་པ་ངན་པ་རྟོག་གེ་བ། །རོ་དང་འདྲ་བས་འདི་དག་བརྟགས། །
ཞེས་གསུངས་སོ། །གཅིག་ལ་གཅིག་མེད་པའི་སྟོང་པ་ཉིད་ཀྱིས་
དངོས་པོ་མེད་པ་ཉིད་དུ་ཡང་རིགས་པ་མ་ཡིན་ཏེ། རང་གི་བདག་
ཉིད་ཀྱིས་ཡོད་པའི་ཕྱིར་རོ་ཞེས་བྱ་བ་ལ་སོགས་པ་བརྗོད་པར་བྱའོ།།
ཡུལ་མེད་པར་རྣམ་ཤེས་མེད་ན་འོ་ན་གང་བླ་མའི་མན་ངག་ལས་་་་
རྣལ་འབྱོར་པ་རྣམས་ཀྱིས་ས་གཞི་ཀེང་རུས་ཀྱིས་ཡོངས་སུ་གང་
བར་མཐོང་བ་ཀེང་རུས་མེད་ཀྱང་དེར་སྣང་བའི་ཤེས་པ་ཡོད་པའི་་་
ཕྱིར་དེ་ཇི་ལྟར་ཞེ་ན། བཤད་པ། རྣལ་འབྱོར་པ་ཡིས་བླ་མའི་
མན་ངག་ལྟར་མི་སྡུག་པའི་ཏིང་ངེ་འཛིན་སྒོམ་པ་ལས། །ཀེང་
རུས་ཀྱིས་གང་བའི་ས་གཞི་མཐོང་བ་གང་ཡིན་པ། །དེར་ཡང་
ཡུལ་ཀེང་རུས་དང་དབང་པོ་མིག་དང་ཡུལ་ཅན་རྣམ་པར་ཤེས་པ་་་
གསུམ་ཆར་སྐྱེ་བ་མེད་པ་མཐོང་སྟེ། །དེ་ཉིད་མ་རྟོགས་པར་
ཏིང་ངེ་འཛིན་དེ་ནི་ལོག་པའི་ཀུན་རྫོབ་འཁྲུལ་པ་ཡིད་ལ་བྱེད་་་་
པར་མདོ་ལས་བསྟན་ཕྱིར་རོ། །འདི་ནི་དེ་ཁོ་ན་ཉིད་མ་ཡིན་པ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 87
ཡིད་ལ་བྱེད་པའོ་ཞེས་འབྱུང་བས་སོ། །ཁྱོད་ཀྱི་དབང་པོའི་བློའི་
ཡུལ་ཟློས་གར་མཁན་གྱི་ལྟད་མོ་ལ་སོགས་པ་རྣམས་ཇི་ལྟ་བ། །
དེ་ལྟར་མི་སྡུག་པ་སྒོམ་པའི་ཡིད་ཀྱི་ཡུལ་དེ་ཀེང་རུས་ཡང་ཡོད་་་
པར་འགྱུར་ན། ྋ ྋ །དེས་མཐོང་བ་དེ་བཞིན་དུ་ཡུལ་དེར་བློ་
གཏད་པའི་ཚེ་ཅིག་ཤོས་ཀྱིས་ཏེ་རྣལ་འབྱོར་པ་མ་ཡིན་པས། །
རྟོགས་པར་འགྱུར་ན་དེ་ནི་བརྫུན་པར་ཡང་མི་འགྱུར་རོ། །དེ་
བཞིན་དུ་རབ་རིབ་དང་ལྡན་པའི་དབང་པོ་ཅན་ཡང་འདི་་་་
དང་མཚུངས་ལ། །ཆུ་འབབ་པའི་ཀླུང་ལ་ཡི་དྭགས་ཀྱིས་རྣག་
གི་བློ་འབྱུང་བ་ཡང་འདི་དང་མཚུངས་པར་ཤེས་པར་བྱའོ། །
མདོར་ན་ཇི་ལྟར་ཤེས་བྱ་རང་བཞིན་མེད་པ་དེ་བཞིན་དུ།
དེའི་རྣམ་པ་ཅན་གྱི་བློ་ཡང་རང་བཞིན་མེད་ཅེས་པའི་དོན་འདི་
ཤེས་པར་གྱིས་ཤིག །དེའི་ཕྱིར་རྣམ་པར་ཤེས་པ་རྫས་སུ་སྨྲ་བའི་
བརྗེད་བྱེད་ཀྱི་གདོན་གྱིས་བཟུང་བ་ཡུལ་མེད་པར་རྣམ་ཤེས་ཙམ་་་་
ཁས་བླངས་པས་ཕྱི་རོལ་གྱི་ཡུལ་ལ་སྐུར་བ་འདེབས་པ་འདི་ནི་་་་
ནས་བདག་ཉིད་དངོས་པོར་ཞེན་པའི་གཡང་སར་ལྷུང་བར་བྱེད་་་་
པར་མི་འགྱུར་བར་དམ་པ་སྙིང་རྗེ་སྤྱོད་པ་རྣམས་ཀྱིས་ལུང་དང་་་་་
རིགས་པའི་གསང་སྔགས་བཟང་པོ་བཏབ་པས་ཚབས་ཆེན་མནན་་
ཏེ་གཟུང་བར་བྱའོ། །ད་ནི་དངོས་པོ་ཙམ་ཞིག་ཏུ་ཡོད་པ་ཉིད་
དགུག་པར་བྱ་བའི་ཕྱིར་བཤད་པ། གལ་ཏེ་ཕྱི་དོན་གྱི་གཟུང་བ་

888 དབུ་མ་འཇུག་པའི་མཆན་འགྲེལ།
མེད་ལ་དེ་ལས་གཞན་པའི་འཛིན་པ་ཉིད་དང་བྲལ་ཞིང་།
གཟུང་འཛིན་ཐ་དད་གཉིས་ཀྱིས་སྟོང་པའི་གཞན་དབང་གི་་་་་
དངོས་པོ་བདེན་པར་ཡོད་ན། །གཞན་དབང་འདི་ཡི་ཡོད་པ་
དེ་ཁྱོད་ཀྱི་ཤེས་པ་གང་གིས་ཤེས་པར་འགྱུར། །ཡུལ་ཅན་གྱི་
ཤེས་པ་འགའ་ཡིས་མ་བཟུང་བར་ཡང་ཡོད་ཅེས་བྱར་མི་རུང་་
ངོ་༑ །དེ་ཉིད་ཀྱིས་དེ་འཛིན་པར་ནི་མི་འཐད་དེ། རང་གི་བདག་
ཉིད་ལ་བྱེད་པར་འགལ་བའི་ཕྱིར་རོ། །འདི་ལྟར་རལ་གྲིའི་སོ་དེ་
ཉིད་ཀྱིས་དེ་ཉིད་མི་གཅོད་ལ། སོར་མོའི་རྩེ་མོ་དེ་ཉིད་ཀྱིས་དེ་ཉིད་
ལ་མི་རེག་ཅིང་། ལེགས་པར་བསླབས་པས་གཡེར་ཞིང་ཡང་གཟོ
ཅན་གྱིས་ཀྱང་རང་གི་ཕྲག་པ་ལ་ཞོན་པར་མི་ནུས་ཤིང་། མེས་རང་
གི་བདག་ཉིད་མི་བསྲེགས་ལ། མིག་གིས་རང་གི་བདག་ཉིད་ལ་ལྟ་
བ་མ་ཡིན་ནོ། །དེ་ནི་ཤེས་པ་གཞན་གྱིས་འཛིན་པའང་མ་ཡིན་ཏེ།
རང་གི་གྲུབ་པའི་མཐའ་དང་འགལ་བའི་ཕྱིར་ཏེ། ྋ གལ་ཏེ་རྣམ་
པར་རིག་པ་གཞན་ཞིག་རྣམ་པར་རིག་པའི་ཡུལ་ཡིན་ན་རྣམ་པར་་་
རིག་པ་ཙམ་ཉིད་ཉམས་པར་འགྱུར་རོ་ཞེས་འབྱུང་བའི་ཕྱིར་རོ།
དེའི་ཕྱིར་དེ་ལྟར་དེའི་འཛིན་པ་རྣམ་པ་ཐམས་ཅད་དུ་ཡོད་པ་མ་་་་་
ཡིན་ལ་མ་བཟུང་བ་ལ་ནི་ཡོད་པ་ཉིད་མེད་དོ། །འདིར་ཁ་ཅིག་གིས་
མདོ་སྡེ་པའི་ཕྱོགས་ཁས་བླངས་ནས་རང་རིག་པ་རབ་ཏུ་སྒྲུབ་པའི་་་
ཕྱིར༑ གཞན་གཞན་གྱིས་འཛིན་པ་མ་ཡིན་མོད། རང་རིག་ཡོད་དེ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 89
ཇི་ལྟར་མེ་ནི་སྐྱེས་པ་ཉིད་ན་རང་གི་གསལ་བ་བདག་ཉིད་དང་བུམ་
པ་ལ་སོགས་པ་དག་གཉིས་སུ་མི་འཇུག་པར་གཅིག་ཅར་གསའ
བར་བྱེད་ལ། སྒྲས་ཀྱང་རང་གི་བདག་ཉིད་དང་དོན་སྟོན་པ
བྱེད་པ་དེ་སྒྲ་ལ་དམིགས་པའི་ཤེས་པ་དང་དོན་ལ་དམིགས་པའི་་་་་
ཤེས་པ་གཉིས་བསྐྱེད་པ་དེ་བཞིན་དུ་རྣམ་པར་ཤེས་པ་ཡང་ཉེ་བར་་
སྐྱེ་བ་ཉིད་ན་གཉིས་སུ་མི་འཇུག་པར་རང་གི་བདག་ཉིད་དང་།
ཡུལ་སོ་སོར་ཡང་དག་པར་རིག་པར་བྱེད་པ་ཡིན་ནོ། །དེའི་ཕྱིར་
རང་རིག་པ་ཞེས་བྱ་བ་ཡོད་པ་ཁོ་ན་ཡིན་ནོ། །གང་ཞིག་མི་འདོད་
པ་དེས་ཀྱང་གདོན་མི་ཟ་བར་རང་རིག་པ་ཁས་བླང་བར་བྱ་དགོས་་
ཏེ༑ གཞན་དུ་ངས་མཐོང་ཞེས་དུས་ཕྱིས་འབྱུང་བའི་དྲན་པས་ཡུལ་
དྲན་པ་ཉིད་དང་། ངས་མཐོང་ངོ་སྙམ་དུ་ཡུལ་གྱི་ཉམས་སུ་མྱོང་བ་
དྲན་པར་མི་འགྱུར་རོ། །དེ་ཅིའི་ཕྱིར་ན། དྲན་པ་ནི་ཉམས་སུ་མྱོང་
བའི་ཡུལ་ཅན་ཡིན་ན་ཤེས་པ་ཉམས་སུ་མ་མྱོང་བར་དྲན་པ་ཡོད་་་་་་
པར་མི་འགྱུར་རོ། །རང་རིག་པ་མེད་པའི་ཕྱིར་ན་རེ་ཞིག་དེ་ཉིད་
ཀྱིས་དེ་ཉམས་སུ་མྱོང་བ་ཡོད་པ་མ་ཡིན་ནོ། །ཤེས་པ་གཞན་གྱིས་
ཀྱང་དེ་མྱོང་བར་མི་རིགས་ཏེ། ཅིའི་ཕྱིར་ཞེ་ན། ཤེས་པ་གཞན་
གྱིས་ཉམས་སུ་མྱོང་ན་ཐུག་པ་མེད་པར་ཐལ་བར་འགྱུར་རོ། །འདི་
ལྟར་སྔོན་པོ་ཡོངས་སུ་གཅོད་པར་བྱེད་པའི་ཤེས་པ་གཅིག་གར་མཁན་་
གྱི་ཁང་པ། དེའི་མཇུག་ཐོགས་སུ་འབྱུང་བའི་རྣམ་པར་ཤེས་པས་

90 དབུ་མ་འཇུག་པའི་མཆན་འགྲེལ།
གཅོད་པར་ཁས་ལེན་ན། སྔོན་པོ་ཤེས་པའི་ཤེས་པ་དེ་ལ་ཡང་མྱོང་
བ་པོ་གཞན་ཡོད་པར་བྱ་དགོས་ཤིང་། དེ་ལ་ཡང་གཞན་ཞིག་
འགྱུར་དགོས་པས་ཐུག་པ་མེད་པའི་སྐྱོན་དུ་ཐལ་ལོ། ྋ །ཤེས་པས་
ཡུལ་གཞན་ཡོངས་སུ་མི་གཅོད་པར་ཡང་འགྱུར་ཏེ་རྣམ་པར་ཤེས་་་
པའི་རྒྱུན་ལུགས་མཐའ་དག་ཤེས་པ་སྔ་མ་སྔ་མ་གཞན་གྱི་ཡུལ་ཅན་་
ཡིན་པའི་ཕྱིར་དང་། ཤེས་པ་གཉིས་གཅིག་ཅར་སྐྱེ་བ་ཡང་མ་ཡིན་
ཏེ་སེམས་ཅན་རྣམས་རྣམ་པར་ཤེས་པའི་རྒྱུད་གཅིག་ཡིན་པའི་ཕྱིར་
རོ། །རྣམ་པར་ཤེས་པ་ཨུཏྤ་ལའི་འདབ་མ་བརྒྱ་གཅིག་ཅར་
འབིགས་པ་ལྟར་རིམ་གྱིས་འབྱུང་བ་འཇུག་པ་མྱུར་བས་གཅིག་ཅར་
དུ་འཇུག་པ་ལྟ་བུར་མངོན་པ་ཡིན་ནོ། །དེའི་ཕྱིར་ཐུག་པ་མེད་པའི་
སྐྱོན་ཡོངས་སུ་སྤང་བར་བྱ་བའི་ཕྱིར་གདོན་མི་ཟ་བར་རང་རིག་པ་་
ཁས་བླང་བར་བྱ་དགོས་སོ། ྋ །རང་རིག་ཁས་བླང་ན་དེ་ལྟར་ན་ནི་
ངས་མཐོང་ངོ་སྙམ་དུ་ཤེས་པ་དང་ཤེས་བྱ་གཉི་གའི་ཡུལ་ཅན་གྱི་་་་
དྲན་པ་དུས་ཕྱིས་འབྱུང་བ་ཡང་འགྲུབ་སྟེ། ཤེས་པའི་རང་བཞིན་
རང་རིག་པ་མ་གཏོགས་པར་ནི་ཤེས་པ་དེའི་ཡུལ་ཅན་གྱི་དྲན་པ་དེ་
མི་རིགས་སོ། །དེའི་ཕྱིར་ངས་མཐོང་ངོ་སྙམ་དུ་དུས་ཕྱིས་དྲན་པའི་
ཤེས་པ་སྐྱེས་པ་ལས་གང་ལས་དུས་ཕྱིས་རང་གི་བདག་ཉིད་དང་་
གཞན་གྱི་བདག་ཉིད་གཉི་གའི་ཡུལ་ཅན་གྱི་དྲན་པ་སྐྱེ་བས་ཉམས་་་
སུ་མྱོང་བའི་ཤེས་པས་རང་གི་བདག་ཉིད་དང་ཡུལ་གྱི་བདག་ཉིད་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 91
མྱོང་ཞིང་སྐྱེ་བར་དཔོག་པར་བྱེད་དོ། །དེའི་ཕྱིར་དུས་ཕྱིས་ཀྱི་དྲན་
པ་ལས། རང་ཉམས་སུ་མྱོང་བ་གྲུབ་པ་ཡིན་ལ། རང་ཉམས་སུ་
མྱོང་བ་ཡོད་ན་ཡང་གཞན་གྱི་དབང་ཡོད་པ་ཉིད་ཡིན་པས་དེ་ལ་་་་
འདིའི་ཡོད་པ་གང་གིས་ཤེས་པར་འགྱུར་ཞེས་གང་སྨྲས་པ་ལ།
འདི་ཉེ་བར་བསྟན་པ་ཡིན་ནོ་ཞེས་སྨྲས་པ་དེ་ཡང་རིགས་པ་མ་ཡིན་
ནོ་ཞེས་བསྟན་པའི་ཕྱིར་བཤད་པ། གཞན་དབང་དང་ངོ་བོ་གཅིག་
པའི་རང་རིག་དེ་ཉིད་ཀྱིས་གཞན་དབང་དེ་མྱོང་བའི་སྒོ་ནས་་་་་
འཛིན་པར་འགྲུབ་པ་མ་ཡིན་ནོ། །གལ་ཏེ་མར་མེའི་དཔེའི་ཤེས་
པ་ལ་ཡང་རང་མྱོང་དང་གཞན་མྱོང་ཡུལ་རྟོགས་པའི་ཆ་གཉིས་་་
ཡོད་པས་སྔར་ཡུལ་སེར་པོ་མཐོང་བ་ཕྱི་དུས་སུ་བྱུང་བ་དེ་ལྟ་བུ་་་་་
མྱོང་སྙམ་པའི་དྲན་པའི་རྟགས་ལས་རང་རིག་འགྲུབ་ན། །ཕྱིར་
རྒོལ་ལ་མ་གྲུབ་པ་བསྒྲུབ་པར་བྱ་བའི་ཕྱིར་བརྗོད་པ་ཡི། །དྲན་
པ་རང་བཞིན་གྱིས་ཡོད་པ་མ་གྲུབ་པ་འདི་ནི་རང་རིག་སྒྲུབ་་་་་་་
པར་བྱེད་པ་མིན་ནོ། །དེ་ལ་རང་རིག་དྲན་པའི་རྟགས་ཀྱིས་
བསྒྲུབ་ན་དྲན་པ་རྫས་སུ་གྲུབ་པ་ཞིག་གམ། ཐ་སྙད་ཀྱི་དྲན་པས་
སྒྲུབ་གལ་ཏེ་རེ་ཞིག་དང་པོ་ལྟར་དོན་དམ་པའི་རང་རིག་པ་དོན་་་་་
དམ་པའི་དྲན་པས་རྫས་སྒྲུབ་པར་བྱེད་པ་ཡིན་པའི་དབང་དུ་བྱས་་་
ནས་དེ་སྐད་དུ་སྨྲ་ན་ནི། དེའི་ཚེ་མཐའ་བཞིའི་སྐྱེ་བ་དཔྱད་ན་
བདག་དང་གཞན་ལས་སྐྱེ་བ་མེད་པའི་ཕྱིར་རྣམ་པ་ཐམས་ཅད་དུ་་་

92 དབུ་མ་འཇུག་པའི་མཆན་འགྲེལ།
དྲན་པ་མི་སྲིད་པས་དེ་རྫས་སུ་གྲུབ་པ་མི་འགྲུབ་པས་ཇི་ལྟར་མ
གྲུབ་པའི་དྲན་པས་མ་གྲུབ་པའི་རང་རིག་པ་ཇི་ལྟར་འགྲུབ་པར་་་་
འགྱུར༑ རང་རིག་གི་སྒྲུབ་བྱེད་དུ་མི་འགྱུར་རོ། །འོན་ཏེ་འཇིག་
རྟེན་གྱི་ཐ་སྙད་ཀྱི་དབང་དུ་ཡིན་ན། དེ་ལྟར་ན་ཡང་རང་རིག་པའི་
རྒྱུ་ཅན་གྱི་དྲན་པ་མི་སྲིད་པ་ཉིད་དོ། །དེ་ཅིའི་ཕྱིར་ཞེ་ན། གལ་ཏེ་
འདིར་མེ་བཞིན་དུ་ཞེས་གཞི་གཞན་གྱི་སྟེང་དུ་མེ་གཞན་སྔར་ཚད་་
མས་གྲུབ་ན། ཕྱིས་སུ་དུ་བའི་རྟགས་ལས་གཞི་འགའ་ཞིག་ཏུ་མེ་
གྲུབ་པ་འཐད་པ་བཞིན་དུ་ཤེས་པ་འགའ་ཞིག་གིས་སྔར་སྤྱིར
རིག་པ་གྲུབ་པར་གྱུར་ན་ནི་དེ་ཡོད་པས་དུ་བས་མེ་ལྟར་དུས་ཕྱིས་་་
འབྱུང་བའི་དྲན་པའི་སྒོ་ནས་རང་རིག་དེ་ཡོད་པ་ཉིད་དུ་ངེས་པར་་
འགྱུར་བ་ཞིག་ན། ཕྱིར་རྒོལ་གྱི་ངོར་སྔར་རང་རིག་པ་དེ་ནི་ད་དུང་
ཡང་མ་གྲུབ་པས། རང་རིག་པའི་རྒྱུ་ཅན་དྲན་པ་དེ་རང་རིག་པ་
མེད་པར་མི་འབྱུང་བས་དྲན་པ་ག་ལ་ཡོད། ད་ལྟ་དྲན་པའི་རྟགས་
ཀྱིས་མི་འགྲུབ་བོ། །དྲན་པ་ཐ་སྙད་པ་དེ་ཡིན་ན་རང་རིག་ལས་བྱུང་
བས་མ་ཁྱབ་སྟེ། རང་མྱོང་མེད་པར་ཡུལ་མྱོང་བ་ལས་ཀྱང་དྲན་པ་
ཐ་སྙད་པ་སྐྱེ་བ་ཡོད་དེ་དཔེར་ན། འདི་ལྟར་ཆུ་ཙམ་མཐོང་བ་ལས་
ནོར་བུ་ཆུ་ཤེལ་ལམ། མེ་ཙམ་མཐོང་བ་ལས་ནོར་བུ་མེ་ཤེལ་ཡོད་པ་
ཉིད་ནི་མ་ཡིན་ཏེ། ཆུ་ཤེལ་སོགས་དེ་དག་མེད་པར་ཡང་ཆར
སོགས་པ་དང་གཙུབས་ཤིང་གཙུབས་པ་ལ་སོགས་པ་ལས་ཆུ་དང

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 93
མེ་དག་འབྱུང་བའི་ཕྱིར་ཏེ། དེ་བཞིན་དུ་འདིར་ཡང་རང་རིག་པ་
མེད་པར་དྲན་པ་ཇི་ལྟར་འབྱུང་བ་དེ་ལྟར་སྟོན་པར་འགྱུར་རོ།
དེའི་ཕྱིར་རང་རིག་པའི་རྒྱུ་ཅན་གྱི་དྲན་པ་ནི་རང་རིག་དེ་མེད་པར་
མེད་པས། མ་གྲུབ་བསྒྲུབ་པར་བྱ་ཕྱིར་ཏེ། རང་རིག་པ་བསྒྲུབ་པར་
བྱ་བའི་ཕྱིར་དྲན་པའི་ཚིག་བརྗོད་པའི་མ་གྲུབ་པ་འདི་སྒྲུབ་པའི་་་་་
དགོས་པ་ཅན་དུ་མ་གྲུབ་སྟེ། སྒྲ་མི་རྟག་པ་ལ་མིག་གིས་གཟུང་
ཉིད་བཞིན་ནོ་སྙམ་དུ་དགོངས་པའོ། །སྒྲ་ལ་མིག་གི་བཟུང་བྱ་ཉིད་
མ་གྲུབ་པ་དེ་བཞིན་དུ་དྲན་པ་ཡང་རང་རིག་གི་འབྲས་བུ་ཉིད་དུ་་་་
མ་གྲུབ་པས། རང་རིག་སྒྲུབ་བྱེད་དུ་ཇི་ལྟར་འགྱུར་ཞེས་པའི་དོན་
ནོ༑ །ཇི་སྟེ་དེ་ལྟར་རྣམ་པར་དཔྱོད་པ་བཏང་ནས་ཀྱང་། །ཤེས་པས་
རང་གི་བདག་ཉིད་དང་ཡུལ་རིག་པ་ནི་གྲུབ་པ་ལ་རག་ལས་སུ་་་
ཆུག་མོད་ཀྱི། །དེ་ལྟ་ནའང་དུས་ཕྱིས་ཀྱི་དྲན་པའི་ཤེས་པས་
སྔར་གྱི་ཡུལ་དང་ཡུལ་ཅན་དེ་དག་མྱོང་བ་དྲན་པ་ཉིད་རིགས་པ་་
མིན་ཏེ། །ཕྱིས་ཀྱི་དྲན་པའི་ཤེས་པ་ནི་སྔར་གྱི་ཡུལ་ཉམས་སུ་མྱོང་
བའི་ཤེས་པ་ལས་རང་བཞིན་གྱིས་གཞན་ཉིད་དུ་ཁས་བླང་བའི་་་་་
ཕྱིར་བྱམས་པའི་ཤེས་པའི་རང་རིག་པ་དང་ཡུལ་མྱོང་བ་ནི་སྔར་་
མ་ཤེས་པའི་ཉེར་སྦས་ཀྱི་རྒྱུད་ལ་སྐྱེས་པ་བཞིན། །གཞན་ཡིན་
པའི་ཕྱིར་ཞེས་པའི་གཏན་ཚིགས་འདིས་ནི་མྱོང་དྲན་རྒྱུད་
གཅིག་ཏུ་གཏོགས་པ་དང་རྒྱུད་གཅིག་ལ་རྒྱུ་དང་འབྲས་བུའི་དངོས་

94 དབུ་མ་འཇུག་པའི་མཆན་འགྲེལ།
པོ་ཡོད་པས་དྲན་པ་ཡོད་པར་སྙམ་པ་ལ་སོགས་པའི་ཁྱད་པར་་་་་་་
དག་ཀྱང་འཇོམས་པ་ཡིན་ནོ། །གཞན་པའི་ཕྱིར་རྒྱུད་ཐ་དད་
པའི་མྱོང་དྲན་བཞིན་ནོ། །ཁྱོད་ཀྱི་ལྟར་ན༵་ཇི་ལྟར་ཞེ་ན། གང་ཕྱིར་
མངོན་སུམ་གང་གིས་ཡུལ་སྔོ་སོགས་མྱོང་བར་གྱུར་པ་དེ་ལས། །
ཕྱིས་ཀྱི་དྲན་པ་འདི་ངོ་བོས་རྫས་གཞན་དུ་གྲུབ་པ་ང་ལ་ཡོད་པ་་
མིན་པ་མྱོང་བ་དང་དྲན་པ་རྒྱུ་འབྲས་ཡིན་པས་གཞན་དུ་མེད་་
པར་སྔར་བཤད་ཟིན་ལ་གཞན་དུ་མེད་པ་དེའི་ཕྱིར། སྔར་ཡུལ་
གང་ཉམས་སུ་མྱོང་བས་མྱོང་བ་ཡུལ་སྔོན་པོ་ལྟ་བུ་དེ་ཕྱིས་ཀྱི་དྲན་་་་་
པའི་ཤེས་པས་མྱོང་བ་མ་ཡིན་པ་མ་ཡིན་པས་དྲན་པ་ཡུལ་དང་ལྡན་
པར་འབྱུང་ལ་སྟེ་ཡུལ་དྲན་པའི་རྟགས་ལས་ཡུལ་མྱོང་བ་འགྲུབ་ལ་་་
ཉམས་སུ་མྱོང་བའི་ཤེས་པས་ཡུལ་སྔོན་པོ་ལྟ་བུ་ཡོངས་སུ་གཅོད་པ་་
གང་ཡིན་པ་དེ་ཕྱིས་ཀྱི་དྲན་པས་ཡོངས་སུ་མ་བཅད་པ་མ་ཡིན་པས།
དེ་ཕྱིར་སྔར་ང་ཡིས་མཐོང་ངོ་སྙམ་དུ་དྲན་པ་ཡུལ་དྲན་པའི་་་་་་
རྟགས་ལས་རང་མྱོང་བ་འགྲུབ་པར་འགྱུར་ཏེ། །འདི་ཡང་
བརྫུན་པའི་དོན་ཅན་གྱིས་འཇིག་རྟེན་ཐ་སྙད་ཚུལ་ལུགས་ཁར་་
སང་དེ་དེ་རིང་དྲན་ཟེར་བ་ཙམ་ལ་ལྟོས་ནས་འཇོག་པ་ཡིན་གྱི་་་་་་
ཤིན་ཏུ་དཔྱད་པར་བྱ་བ་ནི་མ་ཡིན་ནོ། །བཏགས་དོན་བཙལ་ན་
རྫུན་ཕྱིར་འཇིག །གང་གི་ཕྱིར་དེ་ལྟར་ཡིན་པ་དེ་ཕྱིར་རང་རིག་
ཡོད་པ་མ་ཡིན་ན། །རྣམ་རིག་པ་ཁྱོད་ཀྱི་གཞན་དབང་དེ་ཤེས་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 95
པ་གང་གིས་འཛིན་པར་འགྱུར། །རང་དང་ངོ་བོ་གཅིག་པའི་
ཤེས་པས་འཛིན་ན་བྱེད་པ་པོ་དང་ལས་དང་བྱ་བ་གཅིག་པ་་་་་་
ཉིད་དུ་ཐལ་བར་འགྱུར་ན་དེའང་ཡོད་པ་མིན་པ་མངོན་སུམ་གྱིས་་
གྲུབ་པས། །དེ་ཉིད་ཀྱིས་ནི་དེ་ཉིད་འཛིན་པར་རིགས་པ་མ་
ཡིན་ནོ། །གལ་ཏེ་བདག་དང་གཞན་ལས་སྐྱེ་བར་མེད་ཅིང་རང་
རིག་གིས་མ་ཤེས་པའི། །བདག་ཉིད་ཅན་གྱི་གཞན་དབང་ངོ་
བོའི་དངོས་པོར་ཡོད་ན། །གང་གིས་ན་འདི་ཡོད་པར་མི་
རིགས་པ་སྐྱེ་བ་མེད་ཅིང་མ་ཤེས་པས་མོ་གཤམ་བུ་དང་མཚུངས་་་་
པས༑ །གཞན་སེམས་ཙམ་པ་ཁྱོད་ལ་མོ་གཤམ་གྱི་བུས་གནོད་པ་
ཅི་ཞིག་བསྐྱལ་ནས་ཡོད་པར་མི་འདོད། །མོ་གཤམ་གྱི་བུ་ཞེས་བྱ་
བ་གཟུང་འཛིན་གྱི་སྤྲོས་པ་ཐམས་ཅད་ལས་འདས་ཤིང་འཕགས་་་་
པའི་ཡེ་ཤེས་ཀྱི་སྤྱོད་ཡུལ་དུ་གྱུར་པ་སྒྲས་བརྗོད་དུ་མེད་པའི་རང་་་་་
བཞིན་ཅན་ཅི་ཞིག་ཡོད་དོ། །ཞེས་འདི་ཡང་ཡོད་པ་ཉིད་དུ་འདོད་
པར་གྱིས་ཤིག །གང་གི་ཚེ་དེ་ལྟར་སྔར་བཤད་རིགས་པས་གཞན་
དབང་ཅུང་ཟད་ཡོད་པ་མིན་ན། །ཀུན་རྫོབ་པ་ཡི་རྒྱུའམ་
གཞིར་གྱུར་པ་རྫས་སུ་གྲུབ་པ་དེ་ནི་གང་ཞིག་ཡིན་པར་འགྱུར་་་་
ཏེ་མེད་དོ། །དེ་མེད་པས་གཞན་ཏེ་སེམས་ཙམ་གྱི་ལྟར་ན་གཞན་
དབང་རྫས་སུ་གྲུབ་པ་ལ་ཆགས་པ་ཡིས། ། འཇིག་རྟེན་ན་
གྲགས་པའི་རྣམ་གཞག་སོང་ཞིག་བྱོས་ཤིག་ཚོས་ཤིག་ཅེས་པ་ལ་་

96 དབུ་མ་འཇུག་པའི་མཆན་འགྲེལ།
སོགས་པ་དང་། དེ་བཞིན་དུ་གཟུགས་དང་ཚོར་བ་ལ་སོགས་པ་དེ་
དག་ཀུན་ཀྱང་བརླག་སྟེ་འཇིག་པར་བྱེད་པའོ། །གཞན་དབང་
ཀུན་རྫོབ་ཀྱི་རྒྱུར་འདོད་པ་དེ་མ་གྲུབ་པས་སོ། །རྣམ་རིག་པས་ཀུན་
རྫོབ་རང་གི་ངོ་བོ་བདེན་པར་མི་འདོད་ཀྱང་། དེ་འཇོག་པའི་རྒྱུ་
གཞན་དབང་རྫས་སུ་གྲུབ་པ་རིགས་པས་དཔྱད་ནས་འཇོག །
རིགས་པས་དཔྱད་དུས་མི་རྙེད་པས། འཇིག་རྟེན་གྲགས་པའི་རྣམ་
བཞག་བརླག་པར་བྱས་སོ་ཞེས་དེའི་ཕྱིར་རྒྱལ་བའི་དགོངས་པ་་་་་་་་
སློབ་དཔོན་ཀླུ་སྒྲུབ་ཞབས་ཀྱི་ལམ་ལས་ནི། །བདེན་གཉིས་
འཇོག་ཚུལ་ཕྱི་རོལ་ཏུ་གྱུར་པ་རང་གི་ལྟ་ངན་མ་དོར་བ་རྣམས་ལ་
ཞི་བ་མྱང་འདས་ཐོབ་པའི་ཐབས་མེད་དོ། །འདི་ལྟར་གཞན་
དབང་བདེན་སྨྲ་དེ་དག་ཀུན་རྫོབ་དང་དེ་ཁོ་ན་ཉིད་ཀྱི་བདེན་་་
པ་ལས་ཉམས་སོ། །དེ་ལས་ཉམས་པས་ཐར་པ་ཁྱད་པར་བ་དེ་
འགྲུབ་པ་ཡོད་པ་མིན་ནོ། །མ་བརྟགས་པར་ལས་འབྲས་སོགས་
འཇོག་པའི་ཐ་སྙད་བདེན་པ་དོན་དམ་ཇི་བཞིན་རྟོགས་པའི་་་་་་
ཐབས་སུ་གྱུར་པ་དང༌། །མཐའ་བྲལ་དོན་དམ་བདེན་པ་
ཐབས་ཀུན་རྫོབ་སྣང་ཙམ་ལས་བྱུང་བའི་འབྲས་བུར་གྱུར་པ་སྟེ། །
བདེན་པ་དེ་གཉིས་ཀྱི་རྣམ་དབྱེ་ཕྱིན་ཅི་མ་ལོག་པར་གང་གིས་་”
མི་ཤེས་པའི་རྣམ་རིག་པ། །དེ་ནི་རྣམ་རྟོག་ཕྱིན་ཅི་ལོག་ཏུ་གྱུར་
པས་ཐར་པ་ལས་རིང་དུ་བྱེད་པའི་ལམ་ངན་དུ་ཞུགས་པ་ཁོ་ནའོ།

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 97
ཐ་སྙད་ལ་ནི་མ་བརྟེན་པར། །དམ་པའི་དོན་ནི་རྟོགས་མི་འགྱུར། །
དམ་པའི་དོན་ནི་མ་རྟོགས་ན། །མྱ་ངན་འདས་པ་འཐོབ་མི་འགྱུར། །
ཞེས་སོ། །འོ་ན་དྭ་ནི་ཇི་སྐད་སྨྲས་པའི་འཐད་པ་ཁོ་ནས་གཞན་
དབང་རྫས་གྲུབ་མི་རིགས་པའི་ཕྱིར་ཁྱོད་ལ་གྲགས་ཤིང་འདོད་པའི་
ཀུན་རྫོབ་ལ་ཡང་མཚུངས་པས་སེལ་བར་བྱེད་པ་ཡིན་ནོ་ཞེ་ན།
བཤད་པ། གཞན་དབང་བདེན་གྲུབ་ཏུ་ཁས་ལེན་པ་དང་། ཐ་སྙད་
ཙམ་དུ་ཁས་ལེན་པ་གཉིས་མི་མཚུངས་ཏེ། ཇི་ལྟར་ཁྱོད་ཀྱིས་
འཇིག་རྟེན་དོར་ནས་འཐད་པས་རིགས་པ་ཡིན་ནོ་ཞེས་གཞན་་་་་་
དབང་རང་གི་དངོས་པོ་འཕགས་པའི་ཡེ་ཤེས་ཀྱི་རྟོགས་བྱ་ཞིག་་་་
བདེན་གྲུབ་ཏུ་འདོད་པ་ལྟར་གྱི་ཚུལ་དུ། །ཀུན་རྫོབ་ཀྱང་ནི་
བདེན་གྲུབ་ཏུ་བདག་གིས་ནི་ཁས་མ་བླངས་སོ། །འོ་ན་ཅི་ཞེ་ན།
ཐ་སྙད་ལ་བརྟེན་ནས་དོན་དམ་རྟོགས་ཤིང་འབྲས་བུ་མྱང་འདས་་
ཐོབ་པའི་ཕྱིར་ཀུན་རྫོབ་ཀྱི་བདེན་པ་འདི་དག་མེད་ཀྱང་ཐ་སྙད་
དུ་ཡོད་དོ་ཞེས། །འཇིག་རྟེན་གྱི་དོན་དམ་ལ་ཁྲིད་པའི་ངོར་
དེ་དག་དང་མཐུན་པར་བྱས་ནས་བདག་ནི་སྨྲ་བར་བྱེད་དོ། །
ཀུན་རྫོབ་འཇིག་རྟེན་པའི་རྗེས་སུ་འབྲང་རིགས་པའི་ཁུངས་བསྟན་་
པའི་ཕྱིར། བཅོམ་ལྡན་འདས་ཀྱིས། འཇིག་རྟེན་ང་དང་ལྷན་ཅིག་
རྩོད་ཀྱི། ང་ནི་འཇིག་རྟེན་དང་མི་རྩོད་དོ། །གང་འཇིག་རྟེན་ན་
ཡོད་པར་འདོད་པ་དེ་ནི་ངས་ཀྱང་ཡོད་པར་བཞེད་དོ། །གང་

98 དབུ་མ་འཇུག་པའི་མཆན་འགྲེལ།
འཇིག་རྟེན་ན་མེད་པར་འདོད་པ་དེ་ནི་ང་ཡང་མེད་པར་བཞེད་དོ།།
ཞེས་གསུངས་པ་ལྟ་བུའོ། །ཀུན་རྫོབ་འདི་དག་ཇི་ལྟར་ཕུང་པོ་
ལྷག་མ་མ་ལུས་པ་སྤངས་ནས་ལྷག་མེད་ཀྱི་ཞི་བར་མྱང་འདས་ལ་་
ཞུགས་པ། །དགྲ་བཅོམ་རྣམས་ལ་ཕུང་སོགས་ཀུན་རྫོབ་ཀྱི་སྣང་
བ་ཐམས་ཅད་ཡོད་པ་མིན་པ་དེ་ལྟར་དུ། །གལ་ཏེ་འཇིག་རྟེན་
ལ་ཡང་མེད་པར་གྲགས་ན་དགྲ་བཅོམ་པའི་ཕུང་པོ་ལ་སོགས་པ་་་
དེ་བཞིན་ཀུན་རྫོབ་འདི་དགྋ །འཇིག་རྟེན་ལས་ཏེ་དེའི་ངོར་
ལྟོས་ནས་ཀྱང་ཡོད་ཅེས་བདག་གིས་མི་སྨྲའོ། །ཁོ་བོ་ཅག་འཇིག་
རྟེན་གྱི་ཀུན་རྫོབ་ཟློག་པ་ཚེགས་ཆེ། གལ་ཏེ་ཁྱོད་ལ་འཇིག་རྟེན་
གྱི་ཚུལ་ལུགས་གང་གིས་ཀྱང་མི་གནོད་ན། །འཇིག་རྟེན་ཉིད་
ལ་ལྟོས་ནས་ཀུན་རྫོབ་འདི་ནི་དགག་པར་གྱིས་ཤིག །ཁྱོད་
དང་འཇིག་རྟེན་ཀུན་རྫོབ་ཀྱི་གནས་ཚུལ་འདིར་ནི་རྩོད་པར་་་་
གྱིས་དང༌། །བརྩད་པའི་ཕྱི་ནས་གང་ཁས་ལེན་སྟོབས་དང་
ལྡན་པ་རྒྱལ་བ་དེ་ལ་བདག་གིས་བརྟེན་པར་བྱའོ། །སྨྲས་པ།
གལ་ཏེ་འཐད་པ་དང་བྲལ་ཡང་འཇིག་རྟེན་གྱི་གནོད་པས་འཇིགས་
ནས་ཁྱོད་ཀྱིས་ཀུན་རྫོབ་ཁས་བླངས་ན་ནི། ལུང་གི་གནོད་པས་
འཇིགས་པས་སེམས་ཙམ་ཉིད་དུ་ཁས་བླང་བར་བྱ་དགོས་ཏེ། ཇི་
སྐད་དུ། འདི་ལྟར་ཁམས་གསུམ་པོ་འདི་དག་སེམས་ཙམ་སྟེ་ཞེས་
གསུངས་པ་ལྟ་བུའོ། །བརྗོད་པར་བྱ་སྟེ། ས་དྲུག་པ་མངོན་དུ་གྱུར་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 99
པ་དག་པ་གཉིས་ལྡན་གྱི་ཆོས་ཀྱི་དབྱིངས་ལ་མངོན་དུ་ཕྱོགས་་་་་་་
པའི་བྱང་ཆུབ་སེམས་དཔའ་ཡིས། །རྗེས་ཐོབ་ཏུ་ཤེས་རབ་ལྷག་
པར་སྤྱོད་པས་སྲིད་གསུམ་རྣམ་ཤེས་ཙམ་དུ་གང་རྟོགས་པ་དེ་་
ནི་ཁམས་གསུམ་གྱི་བྱེད་པ་པོ་སྲིད་པའི་ཡན་ལག་བཅུ་གཉིས་པོ་་་་་
ཐམས་ཅད་ཀྱང་སེམས་གཅིག་ལ་བརྟེན་པ་ཤེས་པའོ། །དེའི་ཕྱིར་
དགོས་པ་ནི་མུ་སྟེགས་པས་རྟག་པའི་བདག་སྣོད་བཅུད་ཀྱི་བྱེད་་་་
པ་པོ་བཀག་པ་འམ་མེད་པར་རྟོགས་ཕྱིར་བྱང་སེམས་དེས།
ཀུན་རྫོབ་ཏུ་བྱེད་པ་པོ་ནི་གཞན་མེད་པར་སེམས་ཙམ་གཙོ་བོ་་་་
ཡིན་པར་རྟོགས་སོ། །ཙམ་སྒྲས་ཕྱི་དོན་འགོག་པ་མ་ཡིན་ནོ། །
དོན་འདི་ཉིད་མདོ་གཞན་གྱིས་ཀྱང་བསྟན་པའི་ཕྱིར་བཤད་པ། དེ་
ཕྱིར་བློ་ལྡན་རྒྱལ་སྲས་ཀྱི་དེ་ཉིད་རྟོགས་པའི་བློ་གྲོས་ནི་འཕེལ་་་་་
བྱའི་ཕྱིར་དུ། ྋ །ལང་ཀར་གཤེགས་པའི་མདོ་དེ་ལས་ཀུན་
མཁྱེན་གྱིས། །མུ་སྟེགས་བདག་དང་གཙོ་བོ་སོགས་བྱེད་པོར་
འདོད་པའི་ལྟ་ངན་སྤོ་མཐོན་གྱི་རི་འཇོམས་པའི་ངག་གི་རང་་་་
བཞིན༑ །རྡོ་རྗེ་ལྟ་བུ་འདི་ནི་དགོངས་པ་དེ་ཡོད་པ་གཅད་པ་
སྟེ་རྟོགས་པའི་ཕྱིར་གསུངས་སོ། །དེ་ཡང་། ཕུང་པོ་འདོར་ལེན་
བྱེད་པའི་གང་ཟག་སེམས་ཀྱི་རྒྱུན་དང་གཟུགས་སོགས་ཕུང་པོ་་་་་་
དང་། །དེ་བཞིན་སྐྱེད་བྱེད་རྐྱེན་བཞི་དང་སྔོན་པོ་སོགས་སྣང་བའི་
དབྱིབས་སུ་གྱུར་པའི་རྡུལ་དག་དང༌། །མུ་སྟེགས་གཙོ་བོ་དབང་

100 དབུ་མ་འཇུག་པའི་མཆན་འགྲེལ།
ཕྱུག་བྱེད་པོར་འདོད་པ་རྣམས། །སེམས་ཙམ་དུ་ནི་ངས་བཤད་དོ། །
ཞེས་སོ། །ཇི་བཞིན་རང་རང་གི་གྲུབ་མཐའ་སྟོན་པའི་བསྟན་
བཅོས་དེ་དང་དེ་ལས། །མུ་སྟེགས་རྣམས་ཀྱིས་གང་ཟག་
སོགས་དེ་དག །བྱེད་པ་པོར་སྨྲས་པ་དེ་དག་སྣོད་བཅུད་ཀྱི་
བྱེད་པོར་ཡིན་པ་ཐ་སྙད་ཙམ་དུ་ཡང་མ་གཟིགས་ནས། །རྒྱལ་
བས་ཐ་སྙད་དུ་སེམས་ཙམ་ཞིག་འཇིག་རྟེན་གྱི་བྱེད་པོར་་་་་་་
གསུངས་ཏེ། །དེ་ཁོ་ན་ཉིད་རྒྱས་པ་ལ་སངས་མི་མངོན་ཡང་
བསྣན་ནས་སངས་རྒྱས་ཞེས་ཚིག་སྔ་མ་མངོན་པར་བྱས་ཏེ་
བསྙད་པ་ཇི་ལྟ་བ་བཞིན། །དེ་བཞིན་སེམས་ཙམ་གཙོར་གྱུར་
པས་འཇིག་རྟེན་ལ། །མདོ་ལས་ཁམས་གསུམ་སེམས་ཙམ་
ཞེས་གསུངས་པ་ཚིག་ཕྱི་མ་གཙོ་བོ་ཞེས་པ་མི་མངོན་པར་བྱས་པ་་
ཡིན་གྱི་གཟུགས་ནི་ཀུན་རྫོབ་ཁས་ལེན་པའི་སྐབས་འདིར། །
མེད་ཅེས་འགོག་པ་དེ་ལྟར་མདོ་ཡི་དོན་མ་ཡིན་ནོ། །གལ་ཏེ་
ཕུང་པོ་ལ་སོགས་པ་འདི་དག་སེམས་བདེན་གྲུབ་ཙམ་མོ་ཞེས་་་་་་་
མཁྱེན་ནས། །ས་བཅུ་པ་དེ་ལས་གཟུགས་ཉིད་དགག་པར་
སེམས་བདེན་གྲུབ་སྟོན་པར་མཛད་ན་ནི། །སླར་ཡང་འཕགས་
པ་ས་བཅུ་པ་དེ་ལས་བདག་ཉིད་ཆེན་པོ་སངས་རྒྱས་བཅོམ་ལྡན་
འདས་ཀྱིས་སེམས་རྣམ་ཤེས་དེ་ཡང་། །གཏི་མུག་མ་རིག་པ་དང་
ལས་འདུ་བྱེད་གཉིས་ལས་སྐྱེས་པར་ཅི་ཕྱིར་གསུངས་རྣམ་ཤེས་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽101
བདེན་པར་གྲུབ་ན་རྐྱེན་ལ་མི་ལྟོས་པས་སོ། །དེའི་ཕྱིར་སེམས་
ཉིད་ཀྱིས་ནི་སེམས་ཅན་གྱི་འཇིག་རྟེན་ཐུན་མོང་མ་ཡིན་པ་་་་་
རིགས་དྲུག་དང༌། །ཐུན་མོང་དུ་གྱུར་པའི་སྣོད་ཀྱི་འཇིག་རྟེན་
གཉིས་ཀ་ཤིན་ཏུ་སྣ་ཚོགས་པ་འགོད། །འགྲོ་བ་དྲུག་གི་གནས་
ལུས་སོགས་མ་ལུས་པ་རང་རང་གི་ལས་ལས་སྐྱེས་པར་་་་་་་་་་་
གསུངས་པས། སེམས་སྤངས་ནས་ནི་ལས་ཀྱང་ཡོད་པ་མ་
ཡིན་ཏེ། །དེ་ལྟ་བས་ན་སེམས་ཙམ་ཞིག་ཁོ་ན་གཙོ་བོར་བཞག་གི།
གཟུགས་ནི་མ་ཡིན་ནོ། །གལ་ཏེ་གཟུགས་ཀྱང་ཐ་སྙད་དུ་ཡོད་པ་
ཡིན་མོད་ཀྱི་དེ་ལ་ནི། །སེམས་བཞིན་དུ་འཇིག་རྟེན་གྱི་བྱེད་པ་
པོ་གཙོ་བོ་ཉིད་ཡོད་པ་མ་ཡིན་ནོ། །གཟུགས་ནི་བེམས་པོ་ཡིན་ནོ་
བློའི་གཡོ་བ་མེད་པས་སོ་སྙམ་དུ་དགོངས་པའོ། ྋ །དེས་ན་སེམས་
ལས་གཞན་དུ་གྱུར་པའི་བྱེད་པ་པོ། །གཙོ་བོ། དབང་ཕྱུག་
སོགས་ཙམ་སྒྲས་བཅད་ནས་བཟློག་གི་གཟུགས་ནི་བཀག་པ་མ་
ཡིན་ནོ། །འཇིག་རྟེན་པ་ཡི་དེ་ཉིད་དེ་ཀུན་རྫོབ་ཙམ་ལ་
གནས་པ་ལ། །ཕྱི་རོལ་གཟུགས་སོགས་ཕུང་པོ་འཇིག་རྟེན་ན་
གྲགས་ཏེ་ལྔ་ཆར་ཡོད་པ་ཡིན་ལ། །དེ་ཁོ་ན་ཉིད་རྣམ་པར་མི་
རྟོག་པའི་ཡེ་ཤེས་འཆར་བར་འདོད་པ་ན་ཞེས་པ་ནི་སྐྱེས་པའོ།།
རྣལ་འབྱོར་པ་མཉམ་བཞག་ལ་གཟུགས་ལ་སོགས་པ་དེ་ལྔ་་་་་་་
འབྱུང་བར་མི་འགྱུར་ཞེས་པ་ནི་ཡོད་པ་དང་མེད་པ་ལ་སོགས་་་་་

102 དབུ་མ་འཇུག་པའི་མཆན་འགྲེལ།
པའི་རང་བཞིན་དུ་གང་དུ་ཡང་སྣང་བ་མེད་པའོ། །དེའི་ཕྱིར་
གཟུགས་མེད་ན་ནི་སེམས་ཡོད་པར་མ་འཛིན་ཅིག ། སེམས་
ཡོད་པ་ཉིད་ནའང་གཟུགས་མེད་པར་མ་འཛིན་ཅིག །ཡུལ་
ཤེས་དེ་དག་ཤེས་རབ་ཚུལ་མདོར་ཏེ་ཤེས་རབ་ཕ་རོལ་ཏུ་ཕྱིན་་་
པའི་མདོ་ལས་སངས་རྒྱས་ཀྱིས། །ཐམས་ཅད་མཚུངས་པར་
རང་བཞིན་གྱིས་གྲུབ་པ་སྤངས་པར་གསུངས་ཤིང་མངོན་པའི་་་་་
ཆོས་ལས་ནི་ལྔ་ཆར་རང་དང་སྤྱིའི་མཚན་ཉིད་གསུངས་པས་་་་་་
ཡོད་པར་བསྟན་ཏོ། །ཀུན་རྫོབ་ཏུ་ཡོད་མཉམ་དོན་དམ་དུ་མེད་
མཉམ་བདེན་གཉིས་རིམ་པ་འདི་དག་བཤིག་ནས་ཀྱང་་་་་་་་
གཟུགས་མེད་གཞན་དབང་ཡོད་ཅེས་གྲུབ་པའི་མཐའ་སྒྲུབ་པར་་་་་
བྱེད་མོད་ཀྱི། །ཁྱོད་ཀྱི་འདོད་པའི་གཞན་དབང་རྫས་ནི་སྔར་ལུང་
རིགས་ཀྱིས་བཀག་པས་ན་འགྲུབ་པར་མི་འགྱུར། །དེ་ཕྱིར་དེ་
ལྟའི་རིམ་པས་དངོས་པོ་རྣམས་གདོད་མ་ནས། །དེ་ཉིད་
གཟིགས་པ་འཕགས་པའི་ཡེ་ཤེས་ལ་བལྟོས་ནས་མ་སྐྱེས་པ་དོན་་་་་་
དམ་དང་འཇིག་རྟེན་ཐ་སྙད་ལ་ལྟོས་ནས་སྐྱེས་པར་ཀུན་རྫོབ་་་་་
འཇོག་པར་རིག་པར་བྱའོ། །སྨྲས་པ། དེ་ལྟ་ན་ཡང་ལུང་གཞན་
ལས་སེམས་ཙམ་ཞིག་ཡོད་པ་ཉིད་དུ་ངེས་ཏེ། ཇི་སྐད་དུ། ཕྱི་རོལ་
སྣང་བ་ཡོང་མེད་དེ། །སེམས་ནི་སྣ་ཚོགས་རྣམས་སུ་སྣང་། །མིག་
སོགས་ལུས་ད་ང་གཟུགས་སོགས་ལོངས་སྤྱོད་གནས་སྣོད་འདྲ་བ། །

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽103
སེམས་ཙམ་དུ་ནི་ངས་བཤད་དོ། །ཞེས་གསུངས་པས་སོ། །བཤད་
པར་བྱ་སྟེ། མདོ་སྡེ་ལངྐར་གཤེགས་པ་གང་ལས་ཕྱི་རོལ་གྱི་སྣང་
བ་ཡོད་པ་མིན་ལ། །སེམས་ནི་གཟུགས་སོགས་ཡུལ་སྣ་ཚོགས་སུ་
སྣང་ངོ་ཞེས་གསུངས་པ་ནི། །དགོངས་པ་འདི་ཡིན་ཏེ་གཟུགས་
ལ་ཤིན་ཏུ་ཆགས་པའི་སྐྱེ་བོ་གང་ཡིན་པ་དེ་དག་ལ། །
གཟུགས་ཀྱི་རྐྱེན་ཅན་གྱི་འདོད་ཆགས་སོགས་ཉོན་མོངས་པ་
བཟློག་པའི་ཐབས་སུ་ཆགས་ཅན་ལ་ཀེང་རུས་སྒོམ་པའི་ཐབས་་་་་་་
བསྟན་པ་ལྟར་གསུངས་པ་ཡིན་སྟེ་ལུང་དེ་ཡང་དྲང་དོན་ཉིད་་་་་
ཡིན་ནོ། །ཁམས་གསུམ་སེམས་ཙམ་དུ་སྟོན་པའི་ལུང་འདི་ནི་སྟོན་
པས་སྒྲ་ཇི་བཞིན་ཁས་ལེན་མི་རུང་བའི་དྲང་དོན་ཉིད་དུ་་་་་་་་་་
གསུངས་ཤིང་། །འདི་ནི་དྲང་དོན་ཉིད་དུ་རིགས་པ་དགོངས་
དགོས་གནོད་གསུམ་གྱིས་ཀྱང་འཐད་དོ། །མདོ་འདི་དྲང་བའི་
དོན་ཡིན་པ་འབའ་ཞིག་ཏུ་མ་ཟད་ཀྱི། རྣམ་པ་དེ་ལྟའི་མདོ་སྡེ་
གཞན་ཡང་ནི། །དགོངས་པ་ངེས་འགྲེལ་སོགས་དྲང་དོན་ཉིད་
དུ་ལུང་འདིས་གསལ་བར་བྱེད་པ་ཡིན། །རྣམ་པ་དེ་ལྟ་བུའི་
མདོ་སྡེ་གང་ཡིན་ཅེ་ན། ཇི་སྐད་དུ། དགོངས་པ་ངེས་པར་འགྲེལ་
པའི་མདོ་ལས། བརྟགས་པ་དང་གཞན་གྱི་དབང་དང་ཡོངས་སུ་
གྲུབ་པ་ཞེས་བྱ་བ་རང་བཞིན་གསུམ་བསྟན་པ་ལས། བརྟགས་པ་
མེད་པ་ཉིད་དང་། གཞན་གྱི་དབང་ཡོད་པ་ཉིད་དང་། དེ་བཞིན་

104 དབུ་མ་འཇུག་པའི་མཆན་འགྲེལ།
དུ༑ ལེན་པའི་རྣམ་པར་ཤེས་པ་ཟབ་ཅིང་ཕྲ། །ས་བོན་ཐམས་ཅད་
ཆུ་བོའི་རྒྱུན་ལྟར་འབབ། །བདག་ཏུ་རྟོགས་པར་གྱུར་ན་མི་རུང་
ཞེས༑ །བྱིས་པ་རྣམས་ལ་ངས་ནི་དེ་མ་བསྟན། །ཅེས་བྱ་བ་ལ་སོགས་
པ་སྟེ་འདི། ཇི་ལྟར་ནད་པ་ནད་པ་ལ། །སྨན་པས་སྨན་རྣམས་
གཏོང་བ་ལྟར། །སངས་རྒྱས་དེ་བཞིན་སེམས་ཅན་ལ། །སེམས་ཙམ་
དུ་ཡང་རབ་ཏུ་གསུངས། །ཞེས་བྱ་བའི་ལུང་འདིས་དྲང་བའི་དོན་
ཉིད་དུ་གསལ་བར་བྱེད་དོ། ་།དེ་བཞིན་དུ་ལང་གཤེགས་ལས་
བཅོམ་ལྡན་འདས་ཀྱིས་མདོ་གཞན་བརྗོད་པ་ལས། དེ་བཞིན་
གཤེགས་པའི་སྙིང་པོ་གསུངས་པ་དེ་བཅོམ་ལྡན་འདས་ཀྱི་རང་་་་
བཞིན་གྱིས་དྲི་མ་མེད་པས་འོད་གསལ་བ་རྣམ་པར་དག་པས་ཐོག་་་
མ་ནས་རྣམ་པར་དག་པ་ཉིད་མཚན་སུམ་ཅུ་རྩ་གཉིས་དང་ལྡན་པ་་
སེམས་ཅན་ཐམས་ཅད་ཀྱི་ལུས་ཀྱི་ནང་ན་མཆིས་པར་བརྗོད་དེ།
བཅོམ་ལྡན་འདས་ཀྱིས་རིན་པོ་ཆེ་རིན་ཐང་ཆེན་པོ་གོས་དྲི་མ་ཅན་་
གྱིས་ཡོངས་སུ་དཀྲིས་པ་ལྟར་ཕུང་པོ་དང་ཁམས་དང་སྐྱེ་མཆེད་ཀྱི་་་
གོས་ཀྱིས་ཡོངས་སུ་དཀྲིས་པ། ཚུལ་མིན་འདོད་ཆགས་དང་ཞེ་སྡང་
དང་གཏི་མུག་གི་ཟིལ་གྱིས་གནོན་པ། ཡོངས་སུ་རྟོག་པའི་དྲི་མས་
དྲི་མ་ཅན་དུ་གྱུར་པ་སྟེ། སྐྱེ་འགག་མེད་པས་རྟག་པ་རྒྱུན་མི་
པས་བརྟན་པ་ངོ་བོ་ཉིད་ཀྱིས་གྲུབ་པས་ཐེར་ཟུག་པར་ནི་བརྗོད་ན།
བཅོམ་ལྡན་འདས་དེ་བཞིན་གཤེགས་པའི་སྙིང་པོར་སྨྲ་བ་འདི་ནི་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽105
མུ་སྟེགས་བྱེད་ཀྱི་བདག་ཏུ་སྨྲ་བ་དང་ཇི་ལྟར་འདྲ་བ་མ་ལགས།
བཅོམ་ལྡན་འདས་མུ་སྟེགས་བྱེད་རྣམས་ཀྱང་རྟག་པ་བྱེད་པ་པོ་མ་་་
ཡིན་པ་ཡོན་ཏན་མེད་པ་ཁྱབ་པ་མི་འཇིག་པའོ་ཞེས་བདག་ཏུ་སྨྲ་བ་
སྟོན་པར་བྱེད་དོ། །བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་
ཆེན་པོ་ངས་དེ་བཞིན་གཤེགས་པའི་སྙིང་པོ་བསྟན་པ་ནི་མུ་སྟེགས་་་
ཅན་གྱི་བདག་ཏུ་སྨྲ་བ་དང་མཚུངས་པ་མ་ཡིན་ཏེ། བློ་གྲོས་ཆེན་པོ་
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་་་་་་་
སངས་རྒྱས་རྣམས་ནི། རང་བཞིན་གྱིས་སྟོང་པ་ཉིད་དང་། མཐར་
ཐུག་པའི་དོན་གྱིས་ཡང་དག་པའི་མཐའ་དང་། སྡུག་བསྔལ་ཐམས་
ཅད་ཞི་བས་མྱ་ངན་ལས་འདས་པ་དང་། གདོད་ནས་མ་སྐྱེས་པ་
དང་༑ ཡོད་མེད་སོགས་མཚན་མ་མེད་པ་དང་། གང་ལའང་སྨོན་
པ་མེད་པ་ལ་སོགས་པའི་ཚིག་གི་དོན་རྣམས་ལ་དེ་བཞིན་གཤེགས་་་
པའི་སྙིང་པོར་བསྟན་པར་བྱས་ནས། བྱིས་པ་རྣམས་བདག་མེད་
པས་འཇིགས་པར་འགྱུར་བའི་གནས་རྣམ་པར་སྤང་བར་བྱ་བའི་
དོན་དུ་དེ་བཞིན་གཤེགས་པའི་སྙིང་པོའི་སྒོ་བསྟན་པས་རྣམ་པར་་་
མི་རྟོག་པའི་ཡེ་ཤེས་ཀྱི་གནས་སྣང་བ་མེད་པའི་སྤྱོད་ཡུལ་སྟོན་ཏེ།
བློ་གྲོས་ཆེན་པོ་མ་འོངས་པ་དང་ད་ལྟར་བྱུང་བའི་བྱང་ཆུབ་སེམས་་
དཔའ་སེམས་དཔའ་ཆེན་པོ་རྣམས་ཀྱིས་བདག་ལ་མངོན་པར་ཞེན་་
པར་མི་བྱའོ། །བློ་གྲོས་ཆེན་པོ་དཔེར་ན་རྫ་མཁན་ནི་འཇིམ་པའི་

106 དབུ་མ་འཇུག་པའི་མཆན་འགྲེལ།
རྡུལ་གྱི་ཕུང་པོ་གཅིག་ལས་ལག་པ་དང་བཟོ་དང་། ལག་གཟུངས་
དང་ཆུ་དང་སྲད་བུ་དང་ནན་ཏན་དང་ལྡན་པ་ལས་སྣོད་རྣམ་པ་སྣ་
ཚོགས་བྱེད་དོ། །བློ་གྲོས་ཆེན་པོ་དེ་བཞིན་དུ་དེ་བཞིན་གཤེགས་པ་
རྣམས་ཀྱང་ཆོས་ལ་བདག་མེད་པ་རྣམ་པར་རྟོག་པའི་མཚན་ཉིད་་་་
ཅད་རྣམ་པར་ལོག་པ་དེ་ཉིད་ཤེས་རབ་དང་ཐབས་ལ་
མཁས་པ་དང་ལྡན་པ་རྣམ་པ་སྣ་ཚོགས་ཀྱིས་དེ་བཞིན་གཤེགས་་་་་་་
པའི་སྙིང་པོ་བསྟུན་པའམ་བདག་མེད་པར་བསྟན་པས་ཀྱང་རུང་
རྫ་མཁན་བཞིན་དུ་ཚིག་དང་ཡི་གེའི་རྣམ་གྲངས་རྣམ་པ་སྣ་ཚོགས་་་
ཀྱིས་སྟོན་ཏེ། དེ་ལྟར་དེའི་ཕྱིར་བློ་གྲོས་ཆེན་པོ་དེ་བཞིན་གཤེགས་
པའི་སྙིང་པོ་བསྟན་པ་ནི་མུ་སྟེགས་བྱེད་ཀྱི་བདག་ཏུ་སྨྲ་བས་བསྟན་་
པ་དང་མི་འདྲའོ། །བློ་གྲོས་ཆེན་པོ་དེ་ལྟར་དེ་བཞིན་གཤེགས་པ་
རྣམས་ཀྱིས་མུ་སྟེགས་བྱེད་བདག་ཏུ་སྨྲ་བ་ལ་མངོན་པར་ཞེན་པ་་་་་
རྣམས་བསྟན་པ་འདིར་དྲང་བའི་ཕྱིར་དེ་བཞིན་གཤེགས་པའི་སྙིང་་
པོ་བསྟན་པས། དེ་བཞིན་གཤེགས་པའི་སྙིང་པོ་སྟོན་ཏེ་ཡང་དག་
པའི་བདག་ཏུ་རྣམ་པར་རྟོག་པའི་ལྟ་བར་རྣམ་པར་ལྟུང་བའི་་
བསམ་པ་ཅན་དག་རྣམ་པར་ཐར་པ་གསུམ་གྱི་སྤྱོད་ཡུལ་ལ་གནས་་་
པའི་བསམ་པ་དང་ལྡན་ཅིང་། མྱུར་དུ་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་ཇི་་་་
ལྟར་འགྱུར་ཏེ་ཞེས་བྱ་བ་དང༌། ཡང་དེ་ཉིད་ལས། བློ་གྲོས་ཆེན་པོ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽107
སྟོང་པ་ཉིད་དང་མི་སྐྱེ་བ་དང་མི་གཉིས་པ་དང་། རང་བཞིན་མེད་
པའི་མཚན་ཉིད་ལ་སངས་རྒྱས་ཐམས་ཅད་ཀྱི་མདོ་སྡེའི་ནང་དུ་་་་་
ཆུད་པ་འདི་ཞེས་བསྟུན་ཏེ། དེའི་ཕྱིར་དེ་ལྟར་ན་རྣམ་པ་དེ་ལྟ་བུའི་
མདོ་སྡེ་རྣམས་རྣམ་པར་ཤེས་པར་སྨྲ་བ་རྣམས་ཀྱིས་ངེས་པའི་དོན་་་་
ཉིད་དུ་ཁས་བླངས་པ་ཐམས་ཅད་དྲང་བའི་དོན་ཉིད་ཡིན་པར་་་་་
ལུང་འདིས་མངོན་པར་གསལ་བར་བྱས་ནས་དེ་བཞིན་གཤེགས་་་་་
པའི་སྙིང་པོ་སེམས་ཙམ་པས་ངེས་དོན་དུ་འདོད་པ་དེ་ཉིད། དབུ་
མ་པས་དྲང་དོན་དུ་འགྲེལ་པར་གསུངས་ཏེ། བདེ་གཤེགས་སྙིང་པོ་
ཆོས་དབྱིངས་ལ་འདོད་པ་ནི་དབུ་སེམས་གཉིས་ཀ་འདྲ་སྟེ། མདོ་
རྒྱན་ལས། དེ་བཞིན་ཉིད་ནི་ཐམས་ཅད་ལ། །ཁྱད་པར་མེད་ཀྱང་
དག་གྱུར་པ། །དེ་བཞིན་གཤེགས་ཉིད་དེ་ཡི་ཕྱིར། །འགྲོ་ཀུན་དེ་ཡི་
སྙིང་པོ་ཅན། །ཞེས་སོ། །འོན་ཀྱང་རྒྱུ་དུས་ཀྱི་བདེ་གཤེགས་སྙིང་པོ་
རང་བཞིན་གནས་རིགས་སུ་འདོད་མི་འདོད་དང་། སྒྲུབ་པའི་ཚུལ་
གྱིས་ཡོད་པ་དོན་དམ་དུ་འདོད་མི་འདོད་མི་འདྲ་སྟེ། སེམས་ཙམ་
པས་ཆོས་དབྱིངས་དང་བདེ་གཤེགས་སྙིང་པོ་སྒྲུབ་པའི་ཚུལ་གྱིས་་་་་
ཡོད་པ་དོན་དམ་དུ་འདོད་པས། དེ་ལྟར་སྟོན་པའི་མདོ་ངེས་དོན་
དུ་འགྲེལ། དབུ་མས། དེ་དག་ནི་མཐའ་བཞི་ཆར་གྱི་སྤྲོས་པ་དང་
བྲལ་བ་ཙམ་ཡིན་གྱི། སྒྲུབ་པའི་ཚུལ་གྱིས་རྒྱུ་དུས་དང་འབྲས་དུས་
གང་ན་ཡང་མེད་པས། སྙིང་པོའི་མདོ་དང་རྒྱུད་བླ་སོགས་ནས་

108 དབུ་མ་འཇུག་པའི་མཆན་འགྲེལ།
སྒྲུབ་པའི་ཚུལ་གྱིས་ཡོད་པར་གསུངས་པ་ནི་དྲང་དོན་དུ་འགྲེལ་ལོ། །
དེ་ཡང་དེ་དག་སྒྲུབ་པའི་ཚུལ་གྱིས་ཡོད་པ་ནི། ཀུན་རྫོབ་བདེན་པ་
ཡིན་པའི་ཕྱིར་ཞེས་བཞེད་པའོ། །སྒྲུབ་པའི་ཚུལ་གྱིས་ཡོད་པའི་
དགོངས་གཞི་སྤྲོས་བྲལ་དང་། དགོས་པ་སྐྱོན་ལྔ་སྤོང་བ་དང་།
དངོས་ལ་གནོད་བྱེད་ཐ་སྙད་དུ་སྒྲུབ་པའི་ཚུལ་གྱིས་ཡོད་པ་ལ་མི་་་་་
འཆད་ཅིང་། དོན་དམ་དུ་ཡོད་ན་མུ་སྟེགས་པའི་བདག་དང་
མཚུངས་པ་སོགས་ས་པཎ་གསུངས། རིགས་པས་དྲང་བའི་དོན་
ཉིད་དུ་གསལ་བར་བྱ་བའི་ཕྱིར་བཤད་པ། ཤེས་བྱ་ཕྱི་དོན་རང་
བཞིན་མེད་པར་རྟོགས་ན་ཤེས་པ་ཡང་རང་བཞིན་གྲུབ་པ་
བསལ་བ་ནི། །རང་ངམ་གཞན་ལས་བདེ་བླག་ཏུ་རྙེད་ཅེས་
དགོངས་ནས་སངས་རྒྱས་རྣམས་ཀྱིས་དེ་སྐད་དུ་གསུངས་སོ། །
ཤེས་བྱ་བདག་མེད་རིག་ན་ཤེས་པ་བཀག་པ་ཡང་བདེ་བླག་་
འགྲུབ་པས། །དང་པོར་ཤེས་བྱ་དགག་པར་མཛད་པ་ཡིན་
ནོ༑ །དེ་ལྟར་ལུང་གི་ལོ་རྒྱུས་ཐམས་ཅད་ཤེས་པར་བྱས་ཏེ། །
མདོ་གང་དེ་ཁོ་ན་ཉིད་མ་ཡིན་པར་བཤད་པ་སྟེ་ཕུང་པོ་ལ་་་་་་
སོགས་པ་སྟོན་པའི་དོན་ཅན་དེ་ནི། །དྲང་དོན་གསུངས་པའང་
རྟོགས་ནས་དྲང་བར་བྱ་ཞིང་། །ཆོས་དང་གང་ཟག་རང་བཞིན་
སྟོང་པ་ཉིད་ཀྱི་དོན་ཅན་དེ་ནི་ངེས་དོན་དུ་ཤེས་པར་གྱིས་་་་་་་
ཤིག །ཇི་སྐད་དུ། སྟོང་པ་བདེ་བར་གཤེགས་པས་བཤད་པ་ལྟར། །

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽109
ངེས་དོན་མདོ་སྡེ་དག་གི་བྱེ་བྲག་ཤེས། །གང་ལས་སེམས་ཅན་གང་
ཟག་སྐྱེས་བུ་བསྟན། །ཆོས་དེ་ཐམས་ཅད་དྲང་བའི་དོན་དུ་ཤེས། །
ཞེས་བྱ་བ་དང་། དེ་བཞིན་དུ། འཇིག་རྟེན་ཁམས་ནི་སྟོང་ཕྲག་ཏུ། །
ང་ཡི་མདོ་རྣམས་གང་གསུངས་པ། །ཡི་གེ་ཐ་དད་དོན་གཅིག་སྟེ། །
ཡོངས་སུ་བསྒྲག་པར་ནུས་མ་ཡིན། །དངོས་པོ་གཅིག་ནི་བསམ་
བྱས་ནས། །དེ་དག་ཐམས་ཅད་བསྒོམ་འགྱུར་ཏེ། །སངས་རྒྱས་ཀུན་
གྱི་ཆོས་མང་པོ། །ཇི་སྙེད་རབ་ཏུ་བསྟན་པ་རྣམས། །ཆོས་རྣམས་
ཀུན་གྱི་བདག་མེད་ཡིན། །མི་གང་དོན་ལ་མཁས་རྣམས་ཀྱིས།
གནས་འདི་ལ་ནི་བསླབ་བྱས་ན། །སངས་རྒྱས་ཆོས་རྣམས་རྙེད་མི་
དཀའ༑ །ཞེས་གསུངས་སོ། །དེ་བཞིན་དུ་འཕགས་པ་བློ་གྲོས་མི་
ཟད་པ་ལ་སོགས་པའི་མདོ་དག་ལས་འདི་ལྟར་དྲང་བའི་དོན་གྱིས་་་
མདོ་ནི་གང་ཞེ་ན།ྋ མདོ་གང་ལས་ཀུན་རྫོབ་གསུངས་པ་འདི་ནི་
དྲང་བའི་དོན་ཡིན་ནོ། །ངེས་པའི་དོན་གྱི་མདོ་གང་ཞེ་ན། མདོ་
གང་ལས་དོན་དམ་པའི་བདེན་པ་མངོན་དུ་བྱ་བའི་ཕྱིར་གསུངས
པ་འདི་ནི་ངེས་པའི་དོན་ཏོ། །མདོ་གང་ལས་ཚིག་དང་ཡི་གེ་སྣ་
ཚོགས་སུ་གསུངས་པ་དེ་ནི་དྲང་བའི་དོན་ཡིན་ལ། མདོ་གང་ཟབ་
པ་བལྟ་བར་དཀའ་བ་ཁོང་དུ་ཆུད་པར་དཀའ་བར་གསུངས་པ་དེ་་་
ནི་ངེས་པའི་དོན་ཡིན་ལ། མདོ་གང་བདག་དང་སེམས་ཅན་དང་།
སྲོག་དང་། གསོ་བ་པོ་དང་། སྐྱེས་བུ་དང་། གང་ཟག་དང་། ཤེད་

110 དབུ་མ་འཇུག་པའི་མཆན་འགྲེལ།
ལས་སྐྱེས་དང་། ཤེད་བུ་དང་། བྱེད་པ་པོ་དང་། ཚོར་བ་པོའི་སྒྲ་
དང༌། སྐད་སྣ་ཚོགས་པ་བདག་པོ་མེད་པ་ལ་བདག་པོ་ཡོད་པ་
བཞིན་དུ་གསུངས་པ་ནི་དྲང་བའི་དོན་ཡིན་ལ།ྋ མདོ་གང་ལས་
སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་དང་།
མངོན་པར་འདུ་བྱེད་པ་མེད་པ་དང་། མ་བྱུང་བ་དང་། མ་སྐྱེས་པ་
དང་། དངོས་པོ་མེད་པ་དང་། སེམས་ཅན་མེད་པ་དང་།སྲོག་
མེད་པ་དང་། གང་ཟག་མེད་པ་དང༌། བདག་པོ་མེད་པ་དང་།
རྣམ་པར་ཐར་པའི་སྒོ་གསུངས་པ་དེ་ནི་ངེས་པའི་དོན་ཡིན་ནོ། །
ཞེས་རྒྱས་པར་གསུངས་སོ། །ཕྱོགས་ཙམ་ཞིག་ནི་བརྗོད་པར་བྱ་སྟེ།
དཔེར་ན། ྋ སྦྲུལ་ནི་ཐག་པའི་བསྡོགས་པ་རྟེན་ཅིང་འབྲེལ་བར་
འབྱུང་བ་ལ་བརྟགས་པ་ཡིན་ཏེ། དེ་དེ་ལ་ཡོད་པ་མ་ཡིན་པའི་ཕྱིར་
རོ། །དེ་སྦྲུལ་དངོས་པོ་ལ་ནི་འཇིག་རྟེན་པའི་ཐ་སྙད་ཀྱིས་ཡོངས་སུ་
གྲུབ་པ་ཡིན་ཏེ། ཀུན་ཏུ་མ་བརྟགས་པའི་ཕྱིར་རོ། །དེ་བཞིན་དུ་
རང་བཞིན་ཡང་གཞན་གྱི་དབང་རྒྱུ་རྐྱེན་གྱིས་བྱས་པ་ཅན་ལ་ནི་་་་’
ཀུན་ཏུ་བརྟགས་པ་ཡིན་ཏེ། རང་བཞིན་དག་ནི་བཅོས་མིན་དང་། །
གཞན་ལ་ལྟོས་པ་མེད་པ་ཡིན། །ཅེས་འབྱུང་བས། ངོ་བོ་ཉིད་ནི་
བྱས་པ་ཅན་མ་ཡིན་ནོ། །བཟུང་བཞིན་པའི་རྟེན་ཅིང་འབྲེལ་བར་
འབྱུང་བ་བྱས་པ་ཅན་གཟུགས་བརྙན་དང་འདྲ་བ་ལ་བཏགས་པ་་་་
གང་ཡིན་པ་དེ་ནི་སངས་རྒྱས་ཀྱི་སྤྱོད་ཡུལ་ལ་ནི་དངོས་ཡིན་ཏེ།

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽111
ཀུན་ཏུ་མ་བརྟགས་པའི་ཕྱིར་ཏེ། དངོས་པོ་བྱས་པ་ཅན་ལ་མ་རེག་
པར་རང་བཞིན་འབའ་ཞིག་མངོན་སུམ་དུ་མཛད་པས་དེ་ཉིད་
ཐུགས་སུ་ཆུད་པའི་ཕྱིར་སངས་རྒྱས་ཞེས་བརྗོད་དོ། །དེའི་ཕྱིར་དེ་
ལྟར་བརྟགས་པ་དང་གཞན་གྱི་དབང་དང་ཡོངས་སུ་གྲུབ་པ་ཞེས་་་་
བྱ་བ་ངོ་བོ་ཉིད་གསུམ་རྣམ་པར་བཞག་པ་རྟོགས་པར་བྱས་ནས་་་་
དྲང་ངེས་མདོའི་དགོངས་པ་རྣམ་པར་སྟེ་ཀུན་བརྟགས་གཞན་
དབང་དྲང་དོན་ཡོངས་གྲུབ་ངེས་དོན་བཤད་པར་བྱའོ། །གཟུང་བ་
དང་འཛིན་པ་གཉིས་ནི་གཞན་གྱི་དབང་ལས་མ་གཏོགས་པར་་་་་་
དངོས་པོ་མེད་པའི་ཕྱིར་ན། གཞན་གྱི་དབང་ལ་དེ་གཉིས་ཀུན་ཏུ་
བརྟགས་པ་ཉིད་བསམ་པར་བྱས་ཏེ་སྤྲོས་པས་ཆོག་གོ། ་།ད་ནི་
གཉིས་ཀ་ལས་སྐྱེ་བ་རྫ་མ། འཇིམ་པ་དང༌། རྫ་མཁན་སོགས་
གཉིས་ལས་སྐྱེ་བས་བདག་གཞན་གཉིས་ཀ་ལས་སྐྱེ་བ་བསལ་བར་་་་་
འདོད་ནས་བཤད་པ། འདིར་གཅེར་བུ་པ་ཚིག་གི་དོན་དགུ། སྲོག་
དང་ཟག་པ་སྡོམ་པ་དང༌། །ངེས་པར་དགའ་དང་འཆི་བ་དང་། །
ལས་དང་སྡིག་དང་བསོད་ནམས་དང༌། །ཐར་པ་ཞེས་བྱ་དོན་དགུ་
འོ༑ །ཁས་ལེན་པ་དག་གི་ལུགས་ལྟར་བདག་དང་གཞན་གཉིས་
ལས་སྐྱེ་བའང་རིགས་པའི་ངོ་བོ་མ་ཡིན་ཏེ་གང་གི་ཕྱིར་ཞེ་ན།།
བཤད་ཟིན་པའི་ཉེས་པ་དེ་དག་ཐམས་ཅད་ཐོག་ཏུ་བབས་པ་་
ཡིན་པའི་ཕྱིར་རོ། །འདི་ནི་འཇིག་རྟེན་ལས་མིན་ལ་དེ་ཉིད་

112 དབུ་མ་འཇུག་པའི་མཆན་འགྲེལ།
དུ་ཡང་འདོད་པ་མིན་ཏེ། །གང་གི་ཕྱིར་བདག་གཞན་རེ་རེ་
ལས་ནི་སྐྱེ་བ་འགྲུབ་པ་ཡོད་པ་མ་ཡིན་པ་ཉིད་ཀྱི་ཕྱིར་རོ།
འདིར་ངོ་བོ་ཉིད་སྨྲ་བ་ནི་དངོས་པོ་རྣམས་ཀྱི་སྐྱེ་བ་ནི་རྒྱུ་ལས་ཡིན་་་
ན་ཕྱོགས་གསུམ་གྱི་ཉེས་པར་འགྱུར་བ་ཞིག་ན་ངོ་བོ་ཉིད་ལས་་
འབྱུང་བ་ཁོ་ནའོ་དེས་ན་ཉེས་པའི་སྐབས་མེད། པདྨ་དང་། རྨ་བྱ་
སོགས་འགའ་ཞིག་གིས་བྱེད་པ་མ་མཐོང་བའི་ཕྱིར་ཞེས་ཟེར་རོ། །
འདིར་བཤད་པར་བྱ་སྟེ། གལ་ཏེ་དངོས་པོ་རྣམས་རྒྱུ་མེད་པ་གློ་
བུར་བ་ཁོ་ནར་སྐྱེ་བར་ལྟ་ཞིག་འགྱུར་ན་ནི། །རིགས་པ་དང་
འགལ་ཏེ་དེ་ཚེ་དངོས་པོ་མཐའ་དག་པ་ན་སའི་ཤིང༌། དེའི་ཤིང་
ཏོག་གི་རྒྱུ་མ་ཡིན་པས་རྟག་ཏུ་རྒྱུ་ཡིན་མིན་ཐམས་ཅད་ལས་་་་་་་
ཀྱང་ཐམས་ཅད་རྒྱུ་ལ་མི་ལྟོས་ཕྱིར་སྐྱེ་བར་འགྱུར་ཞིང་། །མཐོང་
བ་དང་འགལ་ཏེ་འབྲས་བུ་འབྱུང་བའི་ཆེད་དུ་འཇིག་རྟེན་་་་་་་
འདི་ཡི་ས་བོན་ལ་སོགས་ནི། །ཐབས་ཚུལ་གྱི་དཀའ་བ་བརྒྱ་
ཕྲག་དག་གི་སྒོ་ནས་སྡུད་པར་བྱེད་པར་ཡང་མི་འགྱུར་ན་་
འབད་པ་བྱེད་པ་མཐོང་བའི་ཕྱིར་རོ། །གཞན་ཡང་གལ་ཏེ་འགྲོ་
བ་འདི་དག་རྒྱུ་ཡིས་སྟོང་པར་གྱུར་ན་ནམ་མཁའ་ཡི། །ཨུཏྤ་
ལ་ཡི་དྲི་དང་མདོག་ཇི་ལྟ་བ་བཞིན་འཛིན་པའི་ལམ་དུ་གཟུངང་་་
དུ་མེད་པར་འགྱུར་བ་ཉིད་ན། །ཤིན་ཏུ་ཆེས་བཀྲ་བའི་འཇིག་
རྟེན་རྣམས་འཛིན་པའང་ཡིན་པ་དེ་ཡི་ཕྱིར་ན། ། སྔོན་པོའི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽113
རྣམ་པ་ཅན་གྱི་རང་གི་བློ་ནི་སྔོན་པོ་ཁོ་ན་ལས་སྐྱེ་བ་བཞིན་དུ་་་
འཇིག་རྟེན་རྒྱུ་ལས་ཡིན་པར་ཤེས་པར་གྱིས། །སྨྲས་པ། འགྲོ་
བ་སྣ་ཚོགས་པ་མཐའ་དག་གི་རྒྱུར་གྱུར་པ་ས་དང་ཆུ་དང་མེ་དང་་་་
རླུང་ཞེས་བྱ་བ་རྣམས་སོ། །ནུར་ནུར་པོ་ལ་སོགས་པ་འབྱུང་བ་ཆེན་
པོའི་ཁྱད་པར་ཡོངས་སུ་སྨིན་པ་ལས་དངོས་པོ་ཡོངས་གཅོད་པ་པོ་་་
བློ་དག་སྐྱེ་ཞིང་འབྱུང་ངོ་། །དེའི་ཕྱིར་ཕྱི་རོལ་དང་ནང་གི་དངོས་པོ་
རྣམས་ནི་འཇིག་རྟེན་ཚེ་འདིའི་རྒྱུ་ལས་འབྱུང་བ་ཁོ་ན་ཡིན་གྱི།
གང་དུ་བྱས་པའི་ལས་ཀྱི་རྣམ་པར་སྨིན་པ་འདིར་རམ། འདིར་
བྱས་པའི་རྣམ་པར་སྨིན་པ་འཇིག་རྟེན་གཞན་དུ་འབྱུང་བ་མཛེས་མ།
འཇིག་རྟེན་ཕ་རོལ་དག་ཡོད་པ་ཉིད་ནི་མ་ཡིན་ནོ། ། བཤད་པ།
འབྱུང་བ་བཞི་པོ་དེ་དག་བདག་ཉིད་གང་ཞིག་གིས་ཏེ་རང་་་་་
བཞིན་དང་བཅས་པ་ཉིད་ཀྱིས་ནི་ཁྱོད་ཀྱི་བློའི། །ཡུལ་དུ་
འགྱུར་བ་གང་ཡིན་པ་དེ་འབྱུང་བ་དེ་ཡི་བདག་ཉིད་ཅན་ནི་མ་
ཡིན་ན། །འཇིག་རྟེན་འདི་ཉིད་ལ་ཕྱིན་ཅི་ལོག་ཏུ་མཐོང་བ་གང་
ལ་ཡིད་ཀྱི་མུན་པ་མཐུག་པོ་འཇིག་རྟེན་འདི་ཉིད་དུ་ཡོད་པ། །
དེས་ནི་ཇི་ལྟར་ན་ཆེས་ལྐོག་ཏུ་གྱུར་པའི་ཕྲ་བ་འཇིག་རྟེན་ཕ་་་་་
རོལ་ལྷའི་མིག་གི་སྤྱོད་ཡུལ་དུ་གྱུར་པ་དེ་ཡང་དག་པར་རྟོགས་་་་་
པར་འགྱུར་མི་སྲིད་དོ། །གཞན་ཡང་འཇིག་རྟེན་ཕ་རོལ་
འགོག་པར་བྱེད་པའི་དུས་སུ་བདག་ཉིད་ནི། །ཤེས་བྱའི་

114 དབུ་མ་འཇུག་པའི་མཆན་འགྲེལ།
རང་བཞིན་ལ་ཕྱིན་ཅི་ལོག་ཏུ་ལྟ་བར་རྟོགས་པར་བྱ་སྟེ། །
ཕྱིན་ཅི་ལོག་འཇིག་རྟེན་ཕ་རོལ་ལ་སྐུར་པ་འདེབས་པ་དེ་ཡི་སྐུ་་་་་་
བའི་རྣམ་པའི་རྟེན་དུ་གནས་རྒྱུ་མཚུངས་མཉམ་པའི་ལུས་ཁོག་་
པ་དང་ལྡན་པ་ཉིད་ཀྱི་ཕྱིར། །གང་གི་ཚེ་ཡོད་པ་མ་ཡིན་པའི་
འབྱུང་བའི་བདག་ཉིད་སྐྱེ་བ་དང་ཡོད་པ་ཉིད་དུ་ཁས་ལེན་པ་
དེ་ཚེ་ཕྱིན་ཅི་ལོག་ཡིན་པ་བཞིན་ནོ། །འབྱུང་བ་དེ་དག་ཇི་ལྟར་
སྐྱེ་བ་དང་ཡོད་པ་མིན་པ་དེ་ལྟར་སྔར་བཤད་ཟིན་ཏེ། །གང་
གི་ཕྱིར་ན་གོང་དུ་རང་དང་གཞན་ལས་དང་གཉིས་ཀ་ལས།།
སྐྱེ་དང་རྒྱུ་མེད་པ་ལས་སྐྱེ་བ་དངོས་པོ་རྣམས་ཐུན་མོང་དུ་ནི་་་་་
བཀག་ཟིན་པ་དེ་ཡི་ཕྱིར། ྋ །མ་བཤད་པའི་འབྱུང་བ་འདི་
དག་ལྟ་ཞིག་ཡོད་པ་མ་ཡིན་ནོ། །འབྱུང་བ་རང་བཞིན་མ་གྲུབ་
པའི་དཔེ་གྲུབ་པ་ཡིན་ནོ། །དེ་བཞིན་དུ་ཐམས་ཅད་མཁྱེན་པ་ལ་
སྐུར་པ་འདེབས་པ་དང་། དངོས་པོ་ཡོད་པ་ཉིད་དུ་སྨྲ་བ་དང་།
དངོས་པོ་མེད་པ་ཉིད་དུ་སྨྲ་བ་དང་། དབང་ཕྱུག་དང་དུས་དང་
རྡུལ་དང་རང་བཞིན་དང་ངོ་བོ་ཉིད་སྨྲ་བ་རྣམས་དང་། དེ་དག་
ལས་གཞན་པ་རྣམས་ལ་ཡང་རང་གི་ཇི་ལྟ་བ་ཡིན་པ་སྨྲ་བ་ན་རྟོག་་་
པ་ཕྱིན་ཅི་ལོག་ཉིད་སྦྱར་བར་བྱའོ།ྋ །འདི་ལྟ་སྟེ། རྫོགས་པའི་
སངས་རྒྱས་འགོག་པར་བྱེད་པའི་དུས་སུ་བདག་ཉིད་ནི། །ཤེས་
བྱའི་རང་བཞིན་ཕྱིན་ཅི་ལོག་ཏུ་ལྟ་བར་རྟོགས་བྱ་སྟེ། །དེ་ཡི་ལྟ་བའི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽115
རྣམ་པའི་རྟེན་མཚུངས་ལུས་དང་ལྡན་ཉིད་ཕྱིར། །གང་ཚེ་འབྱུང་
བའི་བདག་ཉིད་ཡོད་ཉིད་ཁས་ལེན་དེ་ཚེ་བཞིན། །ཞེས་བྱ་བ་ལ་
སོགས་པ་སྦྱར་བར་བྱ་སྟེ། ཡོད་པ་དང་མེད་པ་ཉིད་དུ་ལྟ་བ་ཐམས་
ཅད་དགག་པར་འདོད་པའི་ཕྱིར་རོ། ཁོ་བོ་ཅག་ནི་ཕྱོགས་གང་
ཡང་ཁས་མ་བླངས་པས་དེ་གདོད་ནས་སྐྱེ་མེད་ལ་ནི་གནས་སྐབས་་་
འགར་ཡང་མི་འདོད་པ་ཐོབ་པ་ཡོད་པ་མ་ཡིན་ཏེ། དེའི་ཕྱིར་
མཁས་པས་ཡོངས་སུ་བསྒྱུར་ལ་ཚིགས་སུ་བཅད་པ་འདི་ཉིད་ཀྱིས་་་་
གཞན་གྱིས་ཡོངས་སུ་བརྟགས་པའི་ཕྱོགས་སྔ་མ་མ་ལུས་པ་བསལ་་་་
བར་ངེས་པར་བྱ་སྟེ། རྟོག་པའི་དྲྭ་བ་མ་ལུས་པར་བཀག་པ་དོན་
དམ་པའི་ཡེ་ཤེས་གྲུབ་པར་མངོན་པར་འདོད་པའི་ཕྱིར་རོ།
ཁྱོད་ལ་ཡང་ཐལ་བར་འགྱུར་བ་འདི་ཙམ་མཚུངས་སོ་སྙམ་ན།
ཡང་ཡོད་པ་མ་ཡིན་ཏེ། ཁོ་བོ་ཅག་ཕྱིན་ཅི་ལོག་པར་སྒྲུབ་པ་ལ་དཔེ་
མེད་པའི་ཕྱིར་རོ། ྋ །འཇིག་རྟེན་གཞན་རྟོགས་ཡོད་པ་ཉིད་དུ་
རྟོགས་པའི་དུས་སུ་བདག །ཤེས་བྱའི་རང་བཞིན་དམ་པའི་དོན་ནི་
ལྟ་བར་རྟོགས་བྱ་སྟེ། །བདག་ཉིད་ལྟ་བའི་རྣམ་པའི་རྟེན་མཚུངས་
ལུས་དང་ལྡན་ཉིད་ཕྱིར། །གང་གི་ཚེ་ནི་བདག་མེད་རྟོགས་པར་
ཁས་ལེན་དེ་ཚེ་བཞིན། །ཞེས་བྱ་བར་བརྗོད་པར་ནུས་པ་ཡང་ཡིན་
ནོ༑ །དེ་བཞིན་དུ། འདི་ན་ཐམས་ཅད་མཁྱེན་པ་ཡོད་ཅེས་རྟོགས་
པའི་དུས་སུ་བདག །ཤེས་བྱའི་རང་བཞིན་དམ་པའི་དོན་ནི་ལྟ་

116 དབུ་མ་འཇུག་པའི་མཆན་འགྲེལ།
བར་རྟོགས་བྱ་སྟེ། །གཏན་ཚིགས་དང་དཔེ་དག་ནི་དེ་གཉིས་ཁོ་
ནའོ༑ །དེ་བཞིན་དུ་དངོས་པོ་ཐམས་ཅད་ངེས་པ་ལ་ཡང་སྦྱར་བར་
བྱའོ༑ །དེའི་ཕྱིར་ཚུལ་འདིས་ནི། དེ་ཉིད་དེ་ལས་འབྱུང་མིན་གཞན་
དག་ལས་ལྟ་ག་ལ་ཞིག །གཉི་ག་ལས་ཀྱང་མ་ཡིན་རྒྱུ་མེད་པར་ནི་ག་
ལ་ཡོད། །ཅེས་པར་དམ་བཅས་པར་གྱུར་པ་དེ་རབ་ཏུ་བསྒྲུབས་པ་
ཡིན་ནོ། །འདི་ལྟ་བུའི་རྡོ་རྗེ་གཟེགས་མའི་གཏན་ཚིག་འགོད་པ་
ཐལ་རང་གཉིས་ཀ་མཐུན་ཀྱང་། གཞན་ལ་གྲགས་ཀྱི་གཏན་ཚིགས་
དང་༑ རང་རྒྱུད་ཀྱི་གཏན་ཚིགས་སུ་འདོད་པ་ནི་ཁྱད་པར་རོ། །
འདིར་སྨྲས་པ། གལ་ཏེ་དངོས་པོ་རྣམས་བདག་དང་གཞན་དང་
གཉི་ག་དང་རྒྱུ་མེད་པ་ལས་མི་སྐྱེ་ན། འོ་ན་ཇི་ལྟར་སྐྱེ། བཤད་པ།
གལ་ཏེ་དངོས་པོ་རྣམས་ལ་རང་བཞིན་འགའ་ཞིག་ཡོད་ན་ནི་སྐྱེ་་་་
བའི་རྣམ་པར་རྟོག་པ་གཞན་མི་སྲིད་པའི་ཕྱིར། ཐེ་ཚོམ་མེད་པར་
དེ་བདག་གམ་གཞན་ནམ་གཉི་གའམ་རྒྱུ་མེད་པ་ཞིག་ལས་སྐྱེ་་་་་་་
བའམ་དམིགས་པར་འགྱུར་བ་ཞིག་གོ། །གང་དག་དབང་ཕྱུག་ལ་
སོགས་པ་དག་ལས་དངོས་པོ་རྣམས་སྐྱེ་བར་མངོན་པར་འདོད་པ་་་
དེ་དག་གི་ལྟར་ན་ཡང་། དབང་ཕྱུག་ལ་སོགས་པ་དེ་དག་བདག་ཏུ་
གྱུར་པའམ། གཞན་དུ་གྱུར་པའམ། གཉི་གར་གྱུར་པ་ཞིག་ཏུ་
འགྱུར་བས་དབང་ཕྱུག་ལ་སོགས་པ་རྒྱུར་སྨྲ་བ་དག་ཀྱང་བཤད་་་་
ཟིན་པའི་སྐྱོན་ལས་མི་འདའ་སྟེ། དེའི་ཕྱིར་སྐྱེད་པར་བྱེད་པའི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽117
རྒྱུའི་རྣམ་པར་རྟོག་པ་གཞན་ལྔ་པ་ཡོད་པ་མ་ཡིན་ནོ། །དེའི་ཕྱིར་
གཞན་མེད་པའི་ཕྱིར་རྣམ་པར་རྟོག་པ་བཞིས་སྐྱེ་བ་བཀག་པའི་
ཕྱིར་དངོས་པོ་རྣམས་ཀྱི་རང་བཞིན་སྐྱེ་བ་མེད་དོ་ཞེས་བསྟན་པའི་་་་
ཕྱིར༑ གང་གི་ཕྱིར་ན་བདག་དང་གཞན་དང་བདག་གཞན་
གཉིས་ཀ་ལས་སྐྱེ་བ་དང་། །རྒྱུ་ལ་མ་ལྟོས་པའང་ཡོད་པ་མིན་
པས་དངོས་པོ་རྣམས་རང་བཞིན་དང་བྲལ་བའོ། །སྨྲས་པ།
གལ་ཏེ་དངོས་པོ་རྣམས་ཀྱི་རང་བཞིན་སྐྱེ་བ་མེད་པ་ཉིད་ཡིན་ན།
འོ་ན་མ་སྐྱེས་པ་སྔོན་པོ་ལ་སོགས་པ་རྣམས་ཇི་ལྟར་བཟུང་བཤད་པ།
གང་གིས་སྤྲིན་ཚོགས་དང་མཚུངས་གཏི་མུག་སྟུག་པོ་འཇིག་
རྟེན་བྱིས་པ་བདེན་པར་མངོན་པར་ཞེན་པ་རྣམས་ལ། །ཡོད་པ་
དེས་ན་དེས་སྔོན་པོ་ལ་སོགས་པའི་རང་བཞིན་མཐོང་བ་གཡོགས་་
ནས་ཡུལ་རྣམས་ལོག་པ་རང་བཞིན་དང་བཅས་པ་དག་ཏུ་སྣང་
བར་འགྱུར་ཏེ། །ཇི་ལྟར་རབ་རིབ་ཀྱི་མཐུ་ཡིས་གང་ཟག་
འགའ་ཞིག་ལ་སྐྲ་ཤད་དང་ཟླ་བ་གཉིས་དང༌། །རྨ་བྱའི་
མདོངས་དང་སྦྲང་མ་ལ་སོགས་པ་མ་སྐྱེས་པའི་རང་བཞིན་ཡིན་
ཀྱང་རྣམ་པ་ལོག་པར་དངོས་པོ་ཉིད་དུ་འཛིན་པར་བྱེད་པ། །
དེ་བཞིན་དུ་ནི་གཏི་མུག་གི་སྐྱོན་གྱི་དབང་གིས་མི་མཁས་་་་་་
པས༑ །འདུས་བྱས་ལྟ་ཞིག་སྣ་ཚོགས་པའི་བློ་གྲོས་ཀྱིས་ནི་
ཡོད་མེད་སོགས་སུ་རྟོགས་པར་འགྱུར། །གལ་ཏེ་གཏི་མུག་ལ་

118 དབུ་མ་འཇུག་པའི་མཆན་འགྲེལ།
བརྟེན་ནས་ལས་འདུ་བྱེད་འབྱུང་ལ་གཏི་མུག་མེད་པར་དེ།
མི་འབྱུང་ཞེས་བྱར་མི་མཁས་པ་ཁོ་ནས་རྟོགས་པར་གོར་མ་་
ཆག་པ་ཡིན་ཏེ་འདི་གཉི་ག་གདོད་མ་ནས་སྐྱེ་བ་མེད་པར་མ་་་་་་་་
རྟོགས་པའི་ཕྱིར་རོ། །དངོས་པོ་ཡོད་མེད་དུ་ལྟ་བའི་རྣམ་པར་རྟོག་
པ་དང་བྲལ་བའི་བློ་གྲོས་བཟང་པོའི་ཉི་མས་གཏི་མུག་གི་མུན་་་་
པ་སྟུག་པོ་རྣམ་པར་བསལ་བ་ཡི། །མཁས་པ་དག་ནི་གང་
རྟེན་ཅིང་འབྲེལ་བར་འབྱུང་བ་དེ་ནི་སྟོང་པ་ཉིད་དོ་ཞེས་ཁོང་དུ་་
ཆུད་ཅིང་མ་རིག་པ་སྤངས། འདུ་བྱེད་དག་ཀྱང་ཉེ་བར་མི་ལེན་
པས་འཁོར་བ་ལས་གྲོལ་བར་འགྱུར། །སྨྲས་པ། གལ་ཏེ་དངོས་
པོ་རྣམས་དེ་ཉིད་དུ་མེད་ན། །ཐ་སྙད་དུ་ཡང་མོ་གཤམ་གྱི་
བུ་ཇི་བཞིན། །དེ་དག་མེད་པ་ཉིད་དུ་འགྱུར་བ་ཡང་ཀུན་རྫོབ་
ཏུ་ཡོད་པ་དེ་ཡི་ཕྱིར། །དེ་དག་རང་བཞིན་གྱིས་ནི་དོན་དམ་
པར་ཡོད་པ་ཉིད་དོ། །བཤད་པ། གང་དག་རབ་རིབ་ཀྱིས་མིག་
ཉམས་པ་ཅན་སོགས་ཀྱི་ཡུལ་དུ་འགྱུར་བ། །སྐྲ་ཤད་ལ་སོགས་
པ་དེ་དག་མ་སྐྱེས་པས། །རེ་ཞིག་རབ་རིབ་ཅན་དེ་དག་ཉིད་
ལ་ཁྱེད་ཅག་གིས་མེད་པའི་སྐྲ་ཤད་ནི་མཐོང་ལ་མོ་གཤམ་བུ་མི་་་
མཐོང་བ་ཅི་ཡིན་ཞེས་བརྩད་པར་བྱ་སྟེ། །ཕྱི་ནས་མ་རིག་པའི་
རབ་རིབ་རྗེས་སུ་འབྲེལ་བ་ལ་ཁྱེད་ཅག་གི་མ་སྐྱེས་པའི་གཟུགས་
སོགས་མཐོང་ལ་མོ་གཤམ་གྱི་བུ་མི་མཐོང་བ་ཅི་ཡིན་ཞེས་རྩོད་པར་་

S
i!• མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 119
བྱའོ༑ །ཁྱོད་རང་ཉིད་ལ་བརྒལ་ཞིང་བརྟག་པར་བྱ་བ་ཡིན་ཏེ།
གལ་ཏེ་རྨི་ལམ་དང་དྲི་ཟའི་གྲོང་ཁྱེར་བཅས་པ་དང༌། །སྨིག་
རྒྱུའི་ཆུ་དང་མིག་འཕྲུལ་དང་གཟུགས་བརྙན་བྲག་ཅ། སྤྲུལ་པ་
ལ་སོགས་པ། །སྐྱེ་བ་མེད་པ་མཐོང་ན་ཡོད་པ་ཉིད་མིན་པ་མོ་
གཤམ་བུ་དང་མཚུངས་ཀྱང་། །ཁྱོད་ལ་ཇི་ལྟར་རྨི་ལམ་ལ་
སོགས་པ་དེར་སྣང་བར་འགྱུར་ལ་མོ་གཤམ་གྱི་བུ་ནི་རྣམ་པ་ཀུན་་་
ཏུ་སྣང་བ་མ་ཡིན་པ་དེ་མི་རིགས་སོ། །དེ་ཁོ་ན་ཉིད་དུ་གཟུགས་
སོགས་འདི་རྣམས་ཇི་ལྟར་སྐྱེ་བ་མེད་ཀྱང་འཇིག་རྟེན་གྱིས་
འཛིན་པའི་ཡུལ་དུ་འགྱུར་ལ། །མོོ་གཤམ་གྱི་བུ་ལྟར་གང་གི་ཕྱིར་
འཇིག་རྟེན་གྱི། །མཐོང་བའི་ཡུལ་དུ་མི་འགྱུར་བ་མ་ཡིན་པ།།
དེ་ཡི་ཕྱིར་ན་ཁྱོད་ཀྱི་སྨྲ་བ་འདི་ནི་ཁྱོད་རང་ཉིད་ལས་མ་ངེས་་་་་་
པ་ཁོ་ནའོ། །མོ་གཤམ་གྱི་བུ་ལ་རང་གི་བདག་ཉིད་ཀྱིས། །སྐྱེ་
བ་དེ་ཁོ་ན་ཉིད་དུ་མེད་ཅིང་འཇིག་རྟེན་དུའང་། །ཡོད་པ་
མིན་པ་དེ་བཞིན་དུ་དངོས་པོ་འདི་དག་ཀུན་ངོ་བོ། །ཉིད་
ཀྱིས་འཇིག་རྟེན་དང་དེ་ཁོ་ན་ཉིད་དུ་མ་སྐྱེས་པར་རིག་པར་་་་་
བྱའོ༑ །དེ་ཕྱིར་འདི་ལྟར་སྟོན་པས་ཆོས་རྣམས་ཀུན། །གདོད་
མ་ནས་ཡེ་ཤེས་ཞི་བའི་ཡུལ་ཡིན་པས་ཞི་ཞིང་སྐྱེ་བ་དང་བྲལ་བ་་
རང་བཞིན་གྱིས། །ཡོངས་སུ་མྱ་ངན་འདས་པ་གསུངས་
གྱུར་པ། །ཇི་སྐད་དུ། ཆོས་ཀྱི་འཁོར་ལོ་བསྐོར་བ་ནི། །གདོད་ནས་

120 དབུ་མ་འཇུག་པའི་མཆན་འགྲེལ།
ཞི་ཞིང་མ་སྐྱེས་པ། །རང་བཞིན་མྱ་ངན་འདས་པ་ཡི། །ཆོས་རྣམས་
མགོན་པོ་ཁྱོད་ཀྱིས་སྟོན། །ཞེས་གསུངས། དེ་ཕྱིར་རྟག་ཏུ་སྐྱེ་བ་
ཡོད་པ་མ་ཡིན་ནོ། །གལ་ཏེ་བུམ་པ་ལ་སོགས་པ་རྣམས་ཀུན་རྫོབ་
ཏུ་རང་བཞིན་གྱིས་མི་སྐྱེ་ན། འོ་ན་ཅི་ལྟར་སྣང་བར་འགྱུར་ཞེ་ན།
བུམ་སོགས་འདི་དག་དེ་ཁོ་ན་ཉིད་དུ་མེད་ཅིང༌། །འཇིག་
རྟེན་ན་རབ་ཏུ་གྲགས་པར་ཡོད་པ་ཇི་བཞིན་དུ། །དེ་བཞིན་
འགྲོ་བའི་དངོས་པོ་ཐམས་ཅད་ཡོད་པར་འགྱུར་བས་ན། །མོ་
གཤམ་གྱི་བུ་དང་མཚུངས་པར་ཐལ་བར་མི་འགྱུར་རོ། །གང་
གི་ཕྱིར་རྒྱུ་མེད་པ་དང་དབང་ཕྱུག་གི །རྒྱུ་ལ་སོགས་དང་
བདག་དང་གཞན་དང་གཉིས་ཀ་ལས། །དངོས་པོ་རྣམས་སྐྱེ་
བར་འགྱུར་བ་མ་ཡིན་པ། །དེ་ཕྱིར་འདི་ལ་བརྟེན་ནས་འདི་
འབྱུང་བ་བརྟགས་པ་ཙམ་དུ་རབ་ཏུ་སྐྱེ་བར་འགྱུར། །གང་གི་
ཕྱིར་དངོས་པོ་རྣམས་བརྟེན་ནས་རབ་ཏུ་འབྱུང་བས། །
བདག་ལས་སྐྱེ་བ་སོགས་ཀྱི་རྟོག་པ་འདི་དག་གིས་བརྟགས་པར་
མི་ནུས་པས། །དེ་ཕྱིར་རྟེན་ཅིང་འབྲེལ་བར་འབྱུང་བ་རྐྱེན་
ཉིད་འདི་པ་ཙམ་གྱི་རིགས་པ་འདི་ཡིས་ནི། །ལྟ་བ་ངན་པའི་དྲ་
བ་མཐའ་དག་གཅོད་པར་བྱེད་དོ། །རྐྱེན་ཉིད་འདི་པ་ཙམ་ཞིག་
རྟེན་ཅིང་འབྲེལ་བར་འབྱུང་བའི་དོན་དུ་རྣམ་པར་འཇོག་པས་ནི་་་་
དངོས་པོ་འགའ་ཡང་རང་བཞིན་ཁས་མ་བླངས་ཏེ་མདོ་ལས། གང་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽121
ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་རང་བཞིན་ཡོད་མ་
ཡིན༑ །རྐྱེན་ལ་རག་ལས་གང་དེ་སྟོང་པར་བཤད། །གང་གིས་སྟོང་
ཉིད་ཤེས་དེ་བག་ཡོད་ཡིན། །ཞེས་སོ། །རྣམ་པར་རྟོག་པ་རྣམས་
ཡུལ་དངོས་པོ་རུ་གྲུབ་པ་ཞིག་ཡོད་ན་ཡོད་པར་འགྱུར་བ་སྟེ། །
དངོས་པོ་ཇི་ལྟར་མེད་པར་སྔར་ཡོངས་སུ་དཔྱད་ཟིན་པས། །
དངོས་པོ་མེད་པར་རྟོག་པ་སྣ་ཚོགས་པ་འདི་རྣམས་མི་འབྱུང་་
སྟེ་དཔེར་ན། །བུད་ཤིང་མེད་པར་མེ་ཡོད་པ་མིན་པ་དེ་
བཞིན་ནོ། །འཕགས་ལམ་མངོན་དུ་མཛད་པ་རྣམས་ཀྱིས་མ་
གཟིགས་པའི་ཚུལ་གྱིས་དེ་ཁོ་ན་ཉིད་གཟིགས་པ་དག་གིས་ཚོས་་་་་་
གང་ལ་ཡང་། དངོས་པོ་རྡུལ་ཙམ་མི་དམིགས་སོ། །གཟུགས་སོགས་
ཀྱི་རྟོག་པ་ལོག་པའོ། །དེའི་ཕྱིར་སོ་སོའི་སྐྱེ་བོ་རྣམས་ནི་ཆོས་
ཉིད་ཀྱི་དོན་མི་ཤེས་པས་རྟོག་པས་བཅིངས་ལ། །ཆོས་ཉིད་
ཐུགས་སུ་ཆུད་པའི་འཕགས་པ་མི་རྟོག་པའི་རྣལ་འབྱོར་པ་ནི་་་་
གྲོལ་བར་འགྱུར་བས། །རྟོག་པ་རྣམས་མ་ལུས་པ་ལོག་པར་
གྱུར་པ་གང་ཡིན་པ་དེ། །དབུ་མའི་བསྟན་འཆོས་ལས་རྣམ་
པར་དཔྱོད་པའི་འབྲས་བུ་ཡིན་པར་མཁས་པ་རྣམས་་་་་་་
གསུངས་ཏེ། ཇི་སྐད་དུ། དངོས་པོ་རང་བཞིན་གྱིས་ཡོད་ན། །
སྟོང་མཐོང་ཡོན་ཏན་ཅི་ཞིག་ཡོད། །རྟོག་པས་མཐོང་བ་འཆིང་བ་
།དེ་ཉིད་འདིར་ནི་འགོག་པ་ཡིན། །ཅེས་གསུངས་ཏེ་རྟོག་པ་མ་

122 དབུ་མ་འཇུག་པའི་མཆན་འགྲེལ།
ལུས་པ་བཀག་པ་ཉིད་སློབ་དཔོན་གྱིས་དབུ་མའི་བསྟན་བཅོས་ལས་
བཤད་པའི་རྣམ་པར་དཔྱོད་པའི་འབྲས་བུར་རྣམ་པར་བཞག་གོ། །
དེ་ཉིད་ཀྱི་ཕྱིར་སློབ་དཔོན་གྱིས་དབུ་མའི་བསྟན་བཅོས་ལས་་་་་་
རྣམ་པར་དཔྱད་པ་ཆེན་པོ་མཛད་པ་དེ་ནི་རྩོད་པ་ལ་ཆགས་ཏེ་་་
གཞན་ཟིལ་གྱིས་གནོན་པའི་ཕྱིར། །མ་མཛད་གདུལ་བྱུ་རྣམས་
དེ་ཁོ་ན་ཉིད་རྟོགས་ཏེ་ཉོན་མོངས་བྲལ་ནས་ཐར་པར་རྣམ་པར་
གྲོལ་བའི་ཕྱིར་ནི་དེ་ཉིད་བསྟན། །གལ་ཏེ་དེ་ཉིད་རྣམ་ང
བཤད་པར་བྱས་པ་ན། །བློ་གྲོས་ཉི་ཚེ་བ་གཞན་གྱི་གཞུང་སྣང་
བར་ཉེ་བའི་མུན་པ་ལྟར་རང་ཉིད་འཇིག་པར་འགྱུར་ན་རྩོད་པ་་
ལྷུར་ལེན་པའི་སྐྱོན་གྱི་ཉེས་པ་མེད། །བསྟན་བཅོས་བཞི་བརྒྱ་པ་
ལས༑ ཆོས་འདི་དེ་བཞིན་གཤེགས་རྣམས་ཀྱིས། །རྩོད་པའི་ཆེད་དུ་
མ་གསུངས་ཏེ། །དེ་ལྟའང་འདིས་ནི་གཞན་སྨྲ་རྣམས། །སྲེག་སྟེ་མེ་
ཡིས་བུད་ཤིང་བཞིན། །ས་པཎ་གྱིས། ཐིག་སྐུད་དྲང་པོར་བཏང་བ་
ན༑ །ཡ་ཡོ་ཅན་གྱི་སེམས་ལ་གཟན། །གལ་ཏེ་རྩོད་པའི་ཕྱིར་ཆོས་ཉེ་
བར་བསྟན་ན་ནི་དེའི་ཚེ་ཐེ་ཚོམ་མེད་པར་གཞན་གྱི་ཕྱོགས་སྐྱོན་་་་་
དང་ལྡན་པ་ལ་སྡང་ཞིང་། རང་གི་ཕྱོགས་རིགས་པ་དང་ལྡན་པ་
རྗེས་སུ་ཆགས་པར་འགྱུར་བས་རྟོག་པ་ལྡོག་པ་ཉིད་མི་སྲིད་དོ།
ཅིའི་ཕྱིར་ཞེ་ན། རང་གི་ལྟ་བ་ལ་ཆགས་པ་དང་དེ་བཞིན་དུ། །
གཞན་གྱི་ལྟ་བ་ལ་འཁྲུག་པ་གང་ཡིན་པ་དེ་ནི་རྟོག་པ་ཉིད་དོ། །

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽123
ཆོས་འདི་རྩོད་པའི་ཆེད་མ་ཡིན་པ་དེ་ཕྱིར་འདོད་ཆགས་དང་
ཁོང་ཁྲོ་རྣམ་པར་བསལ་ཏེ། །རྣམ་པར་དཔྱོད་པ་དང་ལྡན་པ་
ནི་མྱུར་དུ་གྲོལ་བར་འགྱུར་ཏེ། ཇི་སྐད་དུ། རྩོད་མེད་ཆེ་བའི་
བདག་ཉིད་ཅན། །དེ་དག་ལ་ནི་ཕྱོགས་མེད་དོ། །གང་རྣམས་ལ་ནི་
ཕྱོགས་མེད་པ། །དེ་ལ་གཞན་ཕྱོགས་ག་ལ་ཡོད། །ཅེས་དང་། རང་
གི་ཕྱོགས་ལ་ཆགས་ཡོད་ཅིང་། །གཞན་ཕྱོགས་ལ་ཁྱོད་མི་དགའ་ན། །
མྱ་ངན་འདས་པར་མི་འགྲོ་སྟེ། །གཉིས་སྤྱོད་ཞི་བར་ཡོང་མི་འགྱུར། །
ཞེས་གསུངས་སོ། ་།ད་ནི་དེའི་འོག་ཏུ་རྟེན་འབྲེལ་གང་ཟག་གི་
བདག་མེད་པའི་སྒོ་ནས་བསྟན་པའི་ཕྱིར་བཤད་པ། འཁོར་བའི་རྒྱུ་
འདོད་ཆགས་ལ་སོགས་པའི་ཉོན་མོངས་པ་རྣམས་དང་འབྲས་བུ་་
སྐྱེ་རྒ་ལ་སོགས་པའི་སྡུག་བསྔལ་གྱི་སྐྱོན་རྣམས་མ་ལུས་པ་འཇིག་
ཚོགས་ལ། །ངའོ་སྙམ་པའི་བདག་ལྟ་བ་ལས་བྱུང་བ་ཡིན་ཏེ་
འཇིག་ལྟ་མ་སྤངས་ན་འདུ་བྱེད་མངོན་པར་འགྲུབ། སྐྱེ་སོགས་སྡུག་
བསྔལ་འབྱུང་བའི་ཕྱིར་དེ་བློ་ཡིས་མཐོང་གྱུར་ཅིང་། །དེ་སྤོང་
བར་འདོད་པས་འཇིག་ལྟ་སྤོང་དགོས་ལ། །བདག་ནི་འཇིག་ལྟ་
འདི་ཡི་དམིགས་པའི་ཡུལ་དུ་རྟོགས་པར་བྱས་ནས། །ཐོག་མར་
ཐར་པ་འདོད་པའི་རྣལ་འབྱོར་པ་ཡིས་ངར་འཛིན་ལྷན་སྐྱེས་ཀྱི་་་
དམིགས་ཡུལ་དུ་གྱུར་པའི་བདག་དེ་ནི་འགོག་པར་བྱེད་དགོས་་་
སོ༑ །འཇིག་ལྟ་ནི་བདག་མེད་ཁོང་དུ་ཆུད་པས་སྤོང་བས་སོ། །

124 དབུ་མ་འཇུག་པའི་མཆན་འགྲེལ།
བདག་དེ་གང་ཡིན་ཞེ་ན། གྲངས་ཅན་པས་བདེ་སྡུག་གི་རྣམ་སྨིན་
ཟ་བོ་ཡིན་པ་རྟག་དངོས་ཡིན་པ་རྣམ་འགྱུར་རྣམས་ཀྱི་ལས་བྱེད་་
པ་པོ་མིན་པའི་བདག །རྡུལ་མུན་སྙིང་སྟོབས་ཀྱི་ཡོན་ཏན་དང་
བརྐྱང་བསྐུམ་སོགས་བྱ་བ་མེད་པ་སྟེ་ཆོས་ལྔ་དང་ལྡན་པ་ཞིག་མུ་་་
སྟེགས་གྲངས་ཅན་པ་རྣམས་ཀྱིས་བརྟགས་སོ། །བདག་དེའི་
ཁྱད་ཆོས་ཀྱི་དབྱེ་བ་ཅུང་ཟད་ཅུང་ཟད་ལ་བརྟེན་ནས། །བྱེ་
བྲག་པ་ལ་སོགས་པ་མུ་སྟེགས་ཅན་རྣམས་ཀྱི་བདག་འདོད་
ལུགས་ནི་ཐ་དད་པར་འགྱུར་ཡང་། །ཀུན་བཏགས་ཀྱི་བདག་དེ་
ནི་མོ་གཤམ་བུ་ལྟར་སྐྱེ་བ་དང་བྲལ་བ་རང་གྲགས་མ་སྐྱེས་པའི་་
གཏན་ཚིགས་དེའི་ཕྱིར། །རྟག་པ་དང་ཟ་བོ་དེ་ལྟར་གྱུར་པའི་
བདག་ནི་དེ་ཁོ་ན་ཉིད་དུ་ཡོད་པ་མིན་ཞིང༌། །འདི་ནི་སེམས་
ཅན་རྣམས་ཀྱིས་ངར་འཛིན་པའི་རྟེན་དུའང་མི་རིགས་ལ། །
ལུགས་དེའི་བདག་འདི་ནི་ཀུན་རྫོབ་ཏུ་ཡང་ཡོད་པར་མི་་་་་་་་་
འདོད་དོ་མ་དམིགས་པའི་ཕྱིར། །གང་ཕྱིར་གྲངས་ཅན་གྱི་
བསྟན་བཅོས་དང་བྱེ་བྲག་པའི་བསྟན་བཅོས་ལས་བྱ་བ་ཅན་་་་་
སོགས་ལས་བདུག་དེའི་ཁྱད་པར། །མུ་སྟེགས་རྣམས་ཀྱིས་གང་
དག་བསྟན་པ་དེ་ཀུན་ལ། །རང་ལ་གྲགས་པའི་མ་སྐྱེས་པའི་
གཏན་ཚིགས་ཀྱིས་གནོད་པ། །དེ་ཕྱིར་བདག་དེ་ཡི་ཁྱད་པར་
ཀུན་ཀྱང་ཡོད་མ་ཡིན། །དེ་ཕྱིར་ཕུང་པོ་ལས་རྫས་གཞན་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 125
རྟག་པ་སོགས་ཀྱི་ཁྱད་པར་དུ་བྱས་པའི་བདག་མེད་དེ། །ཕུང་པོ་
འཛིན་པའི་བློ་དེས་ཕུང་པོ་གཟུང་བ་མ་གཏོགས་བདག་དེ་ཡན་ན་་་
གར་དུ་འཛིན་པ་མ་གྲུབ་པའི་ཕྱིར་རོ་མ་དམིགས་པའི་རྟགསའས་སོ།།
གཞན་ཡང་ཕུང་པོ་ལས་ཐ་དད་པའི་བདག་འདི་འཇིག་རྟེན་གྱི་་་་
ངར་འཛིན་པའི་བློ་ལྷན་སྐྱེས་དེ་ཡི་རྟེན་ནམ་ཡུལ་དུ་ཡང༌། །མི་
འདོད་དེ་བདག་དེ་རྟག་དང་མ་སྐྱེས་སོགས་རིག་པ་མིན་པ་དེ་་་་
ལྟར་མི་འཛིན་པ་བྱིས་པ་སོགས་ལའང་ཐོག་མེད་ནས་ཞེན་པའི་་་་་
ཁྱད་པར་ལས་བདག་ཏུ་ལྟ་བ་འབྱུང་བའི་ཕྱིར། །གང་དག་
དུད་འགྲོར་བསྐལ་མང་དུ་བརྐྱལ་བ་སྟེ་ལོན་པར་གྱུར་པ། །སྐྱེ་
བ་སྔ་མ་སོགས་སུ་བདག་རྟག་པར་སྟོན་པའི་བསྟན་བཅོས་སོགས་་་་་
ལ་གོམས་པར་མ་བྱས་པ་དེས་ཀྱང་མ་སྐྱེས་པའི་བདག་རྟག་པ་་་་
འདི་མ་མཐོང་ལ། །ཕུང་པོ་ལ་ངར་འཛིན་ལྷན་སྐྱེས་དེ་དག་ལ་
ཡང་འཇུག་པར་མཐོང་སྟེ་ཤེས་རབ་ཅན་སུའི་ངར་འཛིནགྱི་་་་་
རྟེན་དུ་བྱེད། །དེས་ན་ཕུང་པོ་ལས་ངོ་བོ་གཞན་དུ་གྱུར་པའི་
ཀུན་བརྟགས་ཀྱི་བདག་འགའ་ཡང་མེད་དོ། །འཕགས་པ་མང་
བཀུར་བ་དག་ན་རེ། —བདག་རྫས་སུ་གྲུབ་ཅིང་དེ་ཕུང་པོ་ལས་
གཞན་དུ་བདག་གྲུབ་པ་མེད་པའི་ཕྱིར། །འཇིག་ཚོགས་ལ་
བདག་ཏུ་ལྟ་བའི་དམིགས་པ་ནི་ཕུང་པོ་ཁོ་ནའོ་དེས་ན་བདག་་
ནི་ཕུང་པོ་ཙམ་ཁོ་ན་འོ་ཞེས་ཟེར་རོ། །དེ་དག་ལས་ཀྱང་ཁ་ཅིག་

126 དབུ་མ་འཇུག་པའི་མཆན་འགྲེལ།
གང་ཟག་གི་བདག་ཏུ་ལྟ་བའི་རྟེན་ནམ་དམིགས་ཡུལ་དུ་ཕུང་པོ་
ནི༑ །ལྔ་ཆར་ཡང་འདོད་ལ་ཁ་ཅིག་གིས་ནི་སེམས་གཅིག་པུར་
འདོད་དོ། །འདི་ལ་བརྗོད་པར་བྱ་སྟེ། གལ་ཏེ་རང་རྒྱུད་ཀྱི་ཕུང་
པོ་ལྔའམ་རྣམ་པར་ཤེས་པ་བདག་ཏུ་སྨྲ་ན་དེ་ཡི་ཕྱིར་ཕུང་པོར་་་་
ཚོགས་བརྒྱད་དེ། །མང་བས་གང་ཟག་གཅིག་གི་བདག་དེ་དག་
ཀྱང་ཤིན་ཏུ་མང་པོར་འགྱུར་རོ། །བདག་ནི་རྫས་སུ་ཡོད་པར་
འགྱུར་ཞིང་བདག་དེར་ལྟ་བ་ཡང༌། །བདག་རྫས་སུ་ཡོད་ན་
འཇིག་ལྟ་དེ་དམིགས་ཡུལ་རྫས་ལ་འཇུག་པ་ཡིན་པས་འཛིན་་་
སྟངས་ཕྱིན་ཅི་ལོག་ཏུ་མི་འགྱུར་ཏེ་སྔོན་པོ་དང་སེར་པོ་ལ་སོགས་
པའི་ཤེས་པ་བཞིན་ནོ། །གཞན་ཡང་ལྷག་མེད་མྱ་ངན་འདས་ཚེ་
ངེས་པར་བདག་ཆད་པར་འགྱུར་ཏེ་ཕུང་པོ་རྒྱུན་ཆད་པའི་ཕྱིར་་
རོ༑ །དེས་ན་མཐར་ལྟར་འགྱུར་རོ། །མྱ་ངན་ལས་འདས་པའི་
སྔོན་གྱི་སྟེ་དེར་མ་ཞུགས་པའི་སྐད་ཅིག་དག་ལ་ནི། །དབུ་མ་རྩ་
བ་ལས། གལ་ཏེ་འདི་ནི་གཞན་གྱུར་ན། །དེ་མེད་པར་ཡང་འབྱུང་
བར་འགྱུར། །དེ་བཞིན་དེ་ནི་གནས་འགྱུར་ཞིང༌། །དེར་མ་ཤི་བར་
སྐྱེ་བར་འགྱུར། །ཆད་དང་ལས་རྣམས་ཆུད་ཟ་དང༌། །གཞན་གྱིས་
བྱས་པའི་ལས་རྣམས་ནི། །གཞན་གྱིས་སོ་སོར་མྱོང་བ་དང་། །དེ་ལ་
སོགས་པར་ཐལ་བར་འགྱུར། །སྐྱེ་འཇིག་གི་བྱེད་པོ་བདག་མེད་
པས་ལས་བྱེད་པ་པོ་དེ་ལ་འབྲས་བུ་སྨིན་པ་མེད་དོ། །གལ་ཏེ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽127
ཡོད་ན་སྐད་ཅིག་སྔ་མས་བྱས་པའི་ལས་འབྲས་སྐད་ཅིག་ཕྱི་མས་་་་
ལོངས་སྤྱོད་ན་གཞན་གྱིས་ལས་བསགས་པ་ལ་གཞན་གྱིས་ཟ་་་
བར་འགྱུར་རོ། །སྐད་ཅིག་སྔ་མའི་ལས་ཆུད་ཟོས་དང་ཕྱི་མ་མ་
བྱས་པ་དང་འཕྲད་པའི་སྐྱོན་ཡོད། སྨྲས་པ། གལ་ཏེ་ཡང་སྐད་ཅིག་
སྔ་ཕྱི་དག་གཞན་ཡིན་མོད་ཀྱི། དེ་ལྟ་ན་ཡང་སྐད་ཅིག་སྔ་ཕྱི་གསོག་
དང་མྱོང་མཁན་རྒྱུད་གཅིག་ཁོ་ན་ཡིན་པས་ཁོ་བོ་ཅག་ལ་ཉེས་པ་དེ་
མེད་དོ། །བརྗོད་པར་བྱ་སྟེ། དེ་ཉིད་དུ་རྒྱུད་ཅིག་ཡོད་པར་གྱུར་
ན་སྐྱོན་མེད་དུ་ཆུག་ནའང་། །སྔར་བྱམས་པ་ཉེར་སྦས་ལ་
བརྟེན་སོགས་རྣམ་པར་དཔྱད་ཚེ་རྒྱུད་ལ་ཉེས་པ་བཤད་ཟིནན་་་
པས་ཕན་ཚུན་མཚན་ཉིད་ཐ་དད་པ་རྒྱུད་གཅིག་ཏུ་གཏོགསམི་་་་་
རིགས་པས་ཉེས་པ་ལྡོག་ཏུ་མེད་དོ། །དེ་ཕྱིར་ཕུང་པོ་ལྔ་ཆར་དང་
སེམས་ནི་བདག་མི་རིགས། །འཇིག་རྟེན་ནམ་བདག་གི་སྒྲས་
ཕུང་པོ་འཛིན་ན་འཇིག་རྟེན་མཐའ་དང་ལྡན་པ་ལ་སོགས་པ་་་་་
ལུང་དུ་མ་བསྟན་པའི་ལྟ་བ་བཅུ་བཞི་པོ་དག་མེད་པར་སྡེ་་་་་
ཐམས་ཅད་ཀྱིས་འདོད་པའི་ཕྱིར་རོ། །གཞན་ཡང་ཁྱོད་ཀྱི་རྣལ་
འབྱོར་པ་བདག་མེད་དོ་སྙམ་པའི་དོན་སྡུག་བསྔལ་བདེན་པའི་་་་
ཆོས་ཉིད་མཐོང་བ་ལ། །དེ་ཚེ་ངེས་པར་ཕུང་པོ་ལྔའི་དངོས་པོ་
རྣམས་རྒྱུན་ཆད་དེ་མེད་པར་འགྱུར་རོ། །བདག་མེད་མཐོང་བ་
དེ་ཚེ་རྟག་བདག་སྤོང་བར་འདོད་ན་དེ་ཚེ་སྤང་བྱ་རྟག་བདུག་་་་

128 དབུ་མ་འཇུག་པའི་མཆན་འགྲེལ།
ཡིན་པ་དེ་ཡི་ཕྱིར། །ཁྱོད་ཀྱི་སེམས་སམ་ཕུང་པོ་བདག་ཡིན་
པར་མི་འགྱུར་རོ། །གཞན་ཡང་ཁྱོད་ཀྱི་རྣལ་འབྱོར་པ་རྟག་པའི་
བདག་མེད་པ་མཐོང་བ་ཡིས། །གཟུགས་སོགས་ཀྱི་དེ་ཁོ་ན་
ཉིད་རྟོགས་པར་མི་འགྱུར་ཞིང་ཏེ་ཕུང་པོ་ལས་གཞན་པའི་་་་་་་
བདག་མེད་པ་རྟོགས་པ་ཙམ་ཡིན་པས་སོ། །ཆགས་ཞེན་ནི་
གཟུགས་ལ་དམིགས་ནས་འཇུག་པའི་ཕྱིར་གཟུགས་ཀྱི་རྐྱེན་་
ཅན་གྱི་འདོད་ཆགས་སོགས། །སྐྱེ་བར་འགྱུར་ཏེ་གཟུགས་
སོགས་དེ་ཡི་ངོ་བོ་ཕྱིན་ཅི་མ་ལོག་པར་རྟོགས་པ་མེད་པའི་ཕྱིར་་་
ཕྱི་རོལ་པ་བཞིན་ནོ་སྙམ་དུ་དགོངས་པའོ། །ཅི་སྟེ་ཁོ་བོ་ཅག་ལུང་
ཚད་མར་བྱེད་པ་ལ་རྟོག་གེས་གནོད་པ་མ་ཡིན་ལ། ལུང་གིས་ཀྱང་
ཕུང་པོ་རྣམས་ཁོ་ན་བདག་ཉིད་དུ་སྟོན་པར་བྱེད་དོ་སྙམ་ན། གང་
ཕྱིར་སྟོན་པས་ཕུང་པོ་བདག་གོ་ཞེས། །གསུངས་པ་དེ་ཡི་
ཕྱིར་ཕུང་པོ་བདག་ཏུ་འདོད་ན། །དེ་ནི་ཕུང་པོ་ལས་གཞན་
དུ་གྱུར་པའི་བདག་འགོག་པ་སྟེ། །གཟུགས་བདག་མིན་ཞེས་
པ་ལ་སོགས་པ་མདོ་གཞན་ལས་གསུངས་པའི་ཕྱིར་རོ། །ཅི་
ལྟར་ཞེ་ན། གང་ཕྱིར་གཟུགས་དང་ཚོར་བ་དག་བདག་མིན་ལ་
འདུ་ཤེས་ཀྱང་། །བདག་མ་ཡིན་འདུ་བྱེད་རྣམས་ཀྱང་བདག་
མིན་ལ་རྣམ་ཤེས་ཀྱང་། །བདག་མིན་པར་མདོ་གཞན་ལས་
གསུངས་པ་དེ་ཡི་ཕྱིར། །སྔར་གྱི་མདོར་བསྟན་པ་དེ་ཕུང་པོ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽129
བདག་ཅེས་བཞེད་པ་མ་ཡིན་ནོ། །ཕུང་པོ་ལ་བདག་ཅེས་
བརྗོད་པའི་ཚེ་དེས་ཕུང་པོ་བདག་ཡིན་པར་སྟོན་ན་ཕུང་པོ་་་་
རྣམས་ཀྱི། །ཚོགས་པ་དེ་བདག་ཡིན་པར་འགྱུར་གྱི་ཕུང་པོ་རེ་
རེ་བའི་ངོ་བོ་བདག་མིན་ནོ་དཔེ་ནགས་ཚལ་བཞིན་ནོ། །བཅོམ་
ལྡན་འདས་ཀྱིས། བདེ་འགྲོར་འགྲོ་བའི་ལས་ལ་སེམས་འཇུག་པས་
བདག་ཉིད་བདག་གི་མགོན་ཡིན་ཏེ། །ངན་འགྲོའི་ལས་ལ་འཇུག་
པས་བདག་ཉིད་བདག་གི་དགྲ་ཡང་ཡིན། །ལེགས་དང་ངན་པར་
གྱུར་པའི་ལས་བྱས་པ་ལ། ྋ།དེས་ཉམས་སུ་མྱོང་བས་བདག་ཉིད་
བདག་གི་དཔང་པོ་ཡིན། །ཅེས་དང་། བདག་ཉིད་ལེགས་པར་དུལ་
བས་ནི། །མཁས་པས་མཐོ་རིས་འཐོབ་པར་འགྱུར། །ཞེས་གསུངས་
ལ༑ ཚོགས་པ་ཙམ་པོ་བ་རྫས་སུ་མེད་པ་འདི་ནི། མགོན་མིན་ཅིང་
འདུལ་བའམ་དཔང་པོ་ཉིད་ཀྱང་མིན་པས། །ཚོགས་པ་དེ་
དག་རྫས་སུ་མེད་པའི་བློ་ངོར་ཤར་བའི་སྤྱི་ཙམ་ཡིན་པས་ཕྱིར་ན་་་
ཚོགས་པ་ནི་བདག་མ་ཡིན་ནོ། །གཞན་ཡང་འདུས་པ་ཙམ་ཡིན་
ན་ཚོགས་པ་བདག་ཏུ་འདོད་པ་དེ་ཚེ་དེ་ཡི་ཡན་ལག་གི་སོ་སོ་བ་་
ཕྱོགས་སུ་ཚོགས་གནས་པ་རྣམས། །ཤིང་རྟ་ཉིད་དུ་འགྱུར་ཏེ་
ཤིང་རྟ་རང་གི་ཡན་ལག་ཚོགས་པ་ལ་འཇོག་མི་འཇོག་དང་་་་་་་་་
བདག་གཉིས་མཚུངས་པའི་ཕྱིར་རོ། །དེ་ཡང་མདོ་ལས་ཀྱང་།
བདག་ཅེས་བྱ་བ་ཡོད་པར་བདུད་ཀྱི་དབང་དུ་སོང་བའི་སེམས། །

130 དབུ་མ་འཇུག་པའི་མཆན་འགྲེལ།
བྱད་ནི་ལྟ་བར་གྱུར་པ་ཡིན་ཏེ། །གཟུགས་སོགས་འདུ་བྱེད་ཕུང་པོ་
འདི་སྟོང་སྟེ། །སེམས་ཅན་གྱི་རྟེན་མེད་པ་འདི་ལ་སེམས་ཅན་ཡོད་
མ་ཡིན། །ཇི་ལྟར་འཁོར་ལོ་ལ་སོགས་པ་ཡན་ལག་ཚོགས་རྣམས་ལ།།
བརྟེན་ནས་ཤིང་རྟ་ཞེས་བརྗོད་པ་ལྟར། །དེ་བཞིན་ཕུང་པོ་རྣམས་
ལ་བརྟེན་ནས། །ཀུན་རྫོབ་ཏུ་སེམས་ཅན་ཞེས་བྱ་འོ། ། ཞེས་
གསུངས་སོ། །དེ་ལྟར་ན་མདོ་ལས་ཕུང་པོ་ལ་བརྟེན་ནས་བདག་
ཏུ་བཏགས་པ་ཡིན་གསུངས་པ། །དེ་ཡི་ཕྱིར་ཕུང་པོ་འདུས་པ་
སྟེ་ཚོགས་ཙམ་ནི་བདག་མ་ཡིན་ལ་ས་སོགས་འབྱུང་བ་ལ་བརྟེན་་
ནས་སྔོ་སོགས་དང་། མིག་སོགས་འབྱུང་གྱུར་རྣམས་བཏགས་མོད།
དེ་དག་འབྱུང་བ་འདུས་ཙམ་མ་ཡིན་པ་བཞིན། །ཚོགས་པ་ཙམ་
མིན་གྱི་ཚོགས་པའི་དབྱིབས་ཁྱད་པར་ཅན་དེ་བདག་ཏུ་ངེས་ཤེ་་་་་
ན་དབྱིབས་དེ་གཟུགས་ཅན་ཁོ་ན་ལ་ཡོད་པའི་ཕྱིར། །དེ་ལྟར་
འདོད་པ་ཁྱོད་ལ་གཟུགས་ཅན་དེ་དག་ཉིད་ཁོ་ན་བདག་ཅེས་་་་་
འགྱུར་གྱི། །སེམས་ལ་སོགས་པའི་མིང་བཞིའི་ཕུང་པོའི་ཚོགས་
ནི་བདག་ཉིད་དུ་འགྱུར་བ་མིན་ཏེ། །གང་གི་ཕྱིར་དེ་དག་
ཚོགས་པ་ལ་དབྱིབས་ཡོད་པ་མ་ཡིན་ཏེ་གཟུགས་ཅན་མ་ཡིན་་་་་
པའི་ཕྱིར་རོ་སྙམ་དུ་དགོངས་པའོ། །གཞན་ཡང་ཉེ་བར་ལེན་པ་པོ་
རང་སྟེ་བདག་དང་ཉེ་བར་ལེན་པ་ཕུང་པོ་དང་གཅིག་ཉིད་ནི་་་་
རིགས་པའི་དངོས་པོ་མིན་ཏེ། །དེ་ལྟ་ཡིན་ན་ལས་དང་བྱེད་པ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽131
པོ་རྫ་མཁན་རྫ་མ་གཅིག་ཉིད་དུ་འགྱུར་བས་སོ། །རྩ་བ་ཤེས་རབ་
ལས༑ བུད་ཤིང་གང་དེ་མེ་ཡིན་ན། །བྱེད་པ་པོ་དང་ལས་གཅིག་
འགྱུར༑ །གལ་ཏེ་ཤིང་ལས་མེ་གཞན་ན། །ཤིང་མེད་པར་ཡང་
འབྱུང་བར་འགྱུར། །ཞེས་སོ། །བྱེད་པ་པོ་ཉེ་བར་ལེན་པོ་བདག་
མེད་ཀྱང་ལས་ཕུང་པོ་རྣམས་ཉེ་བར་ལེན་པ་འདུས་པ་ཙམ་ཡོད་་་
དོ་སྙམ་པའི་བློ་ཡིན་ན། །མ་ཡིན་ཏེ་གང་གི་ཕྱིར་རྒྱུ་བྱེད་པ་པོ་
བདག་མེད་པར་ལས་ཕུང་པོ་ཉིད་ཀྱང་མེད་པའི་ཕྱིར་རོ། །གཞན་
ཡང་གང་གི་ཕྱིར་ཐུབ་པས་ཡབ་སྲས་མཇལ་མདོར་བདག་དེ་ས་
དང་ཆུ་དང་མེ་དང་། །རླུང་དང་རྣམ་ཤེས་དང་ནམ་མཁའ་
ཞེས་བྱ་བ། །ཁམས་དྲུག་དང་ནི་མིག་ལ་སོགས་པ་རེག་པ་ཡི།།
རྟེན་དྲུག་ཡིད་ཀྱི་ཉེ་བར་རྒྱུ་བ་དག་ལ་བརྟེན་ནས་བཏགས་པ་་་
ཙམ་དུ་ཉེ་བར་བསྟན་ཞིང་། །མིག་སོགས་སེམས་དང་སེམས་
ལས་བྱུང་བའི་ཆོས་རྣམས་ཉེ་བར་བཟུང་ནས། །ངེས་པར་
བཟུང་ནས་འདོགས་སོ་གསུངས་པ་དེ་ཡི་ཕྱིར་བདག་དེ་ནི་་་་་་་་་
ཁམས་དྲུག་སོགས་དེ་རྣམས་དང༌། །དེ་ཉིད་དེ་གཅིག་ཀྱང་མ་
ཡིན་ལ་དེ་རྣམས་ཀྱི་ཚོགས་པ་ཙམ་ཉིད་ཀྱང་བདག་མིན་ཏེ་་་་་་་་་་་
ཆོས་དེ་རྣམས་བདག་ཏུ་མི་རུང་བའི་ཕྱིར་རོ། །ཕུང་པོ་དང་དེ་ལས་
ཐ་དད་པའང་མེད་པས་དེ་ཕྱིར་ངར་འཛིན་ལྷན་སྐྱེས་པའི་བློ་ཡི་་
ཡུལ་མེད་པས་ཆོས་དེ་རྣམས་ཡ་གྱལ་དང་ཚོགས་པ་གང་ལ་ཡང་་་

132 དབུ་མ་འཇུག་པའི་མཆན་འགྲེལ།
དམིགས་པ་མིན། །ངར་འཛིན་པའི་ཡུལ་ནི་ཕུང་པོ་རྣམས་དང་
སེམས་ཡིན་ནོ་ཞེས་བྱ་བ་གང་གི་ཕྱོགས་ཡིན་པ་དེའི་ལྟར་ན་རྟག་་་
པའི་བདག་མེད་པར་རྟོགས་ཀྱང་ཇི་སྲིད་དུ་ཕུང་པོ་རྣམས་འབྱུང་་་་་
བ་དེ་སྲིད་དུ་ངར་འཛིན་པ་འཇུག་པར་འགྱུར་ཏེ། བདག་ཏུ་
འཛིན་པའི་གཞི་དངོས་པོ་ཡོད་པའི་ཕྱིར་རོ། །ཞེས་བཤད་པ། ཁྱོད་
ལྟར་ན་རྣལ་འབྱོར་པས་བདག་མེད་མངོན་སུམ་དུ་རྟོགས་པའི་
ཚེ་ངར་འཛིན་ལྷན་སྐྱེས་ཀྱི་དམིགས་ཡུལ་སུན་ཕྱུང་མི་ནུས་ཏེ་དེའི་་
ཚེ་ཕུང་པོ་ལས་གཞན་པའི་རྟག་པའི་བདག་མེད་པར་རྟོགས་ནས་
སྤང་བར་སྨྲ་ཞིང་། །རྟག་པའི་འཇིག་རྟེན་གྱི་བདག་འདི་ནི་ངར་
འཛིན་པའི་རྟེན་དམིགས་ཡུལ་དུའང་མི་འདོད་ཅིང་ཕུང་པོ་་་་་་་
ངར་འཛིན་གྱི་ཡུལ་དུ་འདོད་པ། །དེ་ཕྱིར་རྟག་པའི་བདག་མེད་
པར་ཤེས་པ་དེས་ཐོག་མེད་ནས་ཞུགས་པའི་ཕུང་པོ་ཡུལ་ཅན་གྱི་་་་
བདག་ལྟ་བ་སྟེ་འཇིག་ལྟ། །དཔྱིས་དྲུངས་ནས་ཀྱང་འབྱིན་ཞེས་
སྨྲ་བ་འདི་ཤིན་ཏུ་ངོ་མཚར་ཏེ། །ཕན་ཚུན་འབྲེལ་བ་མེད་པའི་
དོན་འདི་ཉིད་དཔེའི་སྒོ་ནས་གསལ་བར་བྱ་བའི་ཕྱིར་བཤད་པ།
དཔེར་ན་ལ་ལས་རང་ཁྱིམ་རྩིག་ཕུག་ན་སྦྲུལ་གདུག་པ་གནས་་་་
པ་མཐོང་བཞིན་དུ། །དེ་ལ་དོགས་པ་མི་བྱེད་པར་འདི་ན་གླང་
ཆེན་མེད་ཅེས་སྤྲུལ་གྱི་དོགས་པ་བསལ་ཏེ། །སྦྲུལ་གྱི་འཇིགས་
པའང་སྤོང་བར་བྱེད་པ་ནི། ། ཀྱེ་མ་ཤེས་ལྡན་གཞན་གྱི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽133
གནམ་པོར་ཏེ་བཞུད་གད་དུ་འགྱུར་བ་ཉིད་དོ་གླང་ཆེན་མེད་་་་་
པས་སྦྲུལ་འཇིགས་སེལ་མི་ནུས་པས་སོ། །ཕུང་པོར་བརྟེན་པའི་
བདག་ཡོད་པ་མ་ཡིན་བདག་ལ་ཡང༌། །ཕུང་པོ་དེ་རྣམས་
བརྟེན་པའི་ཚུལ་ཡོད་པ་མིན་པ་གང་གི་ཕྱིར་འདིར་བདག་དང་་་
ཕུང་པོ་ལ། །གཞན་ཉིད་ཡོད་ན་རི་སུལ་དུ་སེངྒེ་དང༌། འཁར་
གཞོང་ལ་ཞོ་ལྟར་རྟེན་དང་བརྟེན་པའི་རྟོག་པ་འདིར་འགྱུར་ན།།
བདག་ཕུང་གཞན་ཉིད་དུ་གྱུར་པ་དེ་མེད་པ་དེ་ཡི་ཕྱིར་རྟེན་་
བརྟེན་པ་འདི་ལོག་པའི་རྟོག་པ་ཁོ་ནའོ། །ལྡན་པ་དགག་པ་ནི་
བདག་ནི་གཟུགས་ཕུང་དང་ལྡན་པར་མི་འདོད་གང་གི་ཕྱིར་་་
བདག །ངོ་བོ་ཉིད་ཀྱིས་ཡོད་པ་མིན་པ་དེ་ཡི་ཕྱིར་བདག་ཕུང་པོ་
དང་ལྡན་པའི་དོན་གྱི་སྦྱོར་བ་མེད་དོ། །འདི་ལྟར་གཞན་ན་ལྷ་
སྦྱིན་གནག་ལྡན་དང་གཞན་མིན་ན་གཟུགས་ལྡན་ལྟར་ཡིན་་་་་
ན༑ །བདག་ནི་གཟུགས་སོགས་ལས་དེ་ཉིད་དེ་གཅིག་དང་
གཞན་ཐ་དད་ཉིད་དུ་མེད་དོ། །འཇིག་ལྟའི་རྣམ་གྲངས་ནི་
གཟུགས་བདག་མ་ཡིན་པ་ལ་བདག་ཏུ་ལྟ་བ་དང་བདག་ནི་་་་་་་
གཟུགས་དང་ལྡན་པ་མིན། །གཟུགས་ལ་བདག་མེད་བདག་
ལའང་གཟུགས་ཡོད་པ་མིན་པ། །གཟུགས་ཕུང་ལ་བཤད་པ་དེ་
ལྟར་ལྟ་བ་རྣམ་པ་བཞི་ཕུང་པོ་རེ་རེ་ལ་བདག་ཏུ་ལྟ་བ་རྟེན་
བརྟེན་པ་ལྡན་པར་མིང་བཞིའི་ཕུང་པོ་ཀུན་ལ་ཤེས་པར་བྱ་སྟེ། །

134 དབུ་མ་འཇུག་པའི་མཆན་འགྲེལ།
དེ་དག་ནི་འཇིག་ཚོགས་ལ་བདག་ཏུ་ལྟ་བ་ཉི་ཤུར་འདོད་དོ།
བསྟན་བཅོས་ལས་ལྔ་པ་གཞན་པ་ཉིད་ཀྱི་ཕྱོགས་སུ་གསུངས་པ་ནི་་་
མུ་སྟེགས་པའི་ལུགས་དགག་པའི་ཕྱིར་རོ་ཞེས་བྱ་བར་ཤེས་པར་་་་་་་
བྱའོ༑ །འཇིག་ལྟ་བའི་རི་བདག་མེད་རྟོགས་པའི་ཡེ་ཤེས་ཀྱི་རྡོ་
རྗེ་ཡིས། །བཅོམ་པས་བདག་ལྟ་གང་དང་ལྷན་ཅིག་འཇིག་
པར་འགྱུར་བ། །ལྷན་སྐྱེས་ཀྱི་འཇིག་ཚོགས་ལ་ལྟ་བའི་རི་ལྷུན་
སྟུག་པོ་ལ་གནས་པ། །ཀུན་བརྟགས་ཀྱི་རྩེ་མོ་མཐོ་བར་གྱུར་པ་
ཉི་ཤུ་པོ་འཕགས་པའི་ཡེ་ཤེས་ཀྱི་རྡོ་རྗེ་མ་བབས་ན། ཉོན་མོངས་
པའི་བྲག་རྡོ་ཉིན་རེ་བཞིན་འཕེལ་བ། འཁོར་བ་ཐོག་མེད་ནས་
བྱུང་བ། དཔངས་ཁམས་གསུམ་དུ་མཐོ་བ། ཕྱོགས་ཀྱི་ངོས་མ་ལུས་
པ་ཁྱབ་པ། མ་རིག་པའི་གསེར་གྱི་ས་གཞི་ལས་ཐོན་པ་འདི་དག་
གོ༑ །ད་ནི་འཕགས་པ་མང་པོས་བཀུར་བ་དག་གིས་བརྟགས་པའི་
གང་ཟག་རྫས་སུ་ཡོད་པར་སྨྲ་བ་བསལ་བའི་ཕྱིར་བཤད་པ།
ཅིག་སྐྱེ་འཇིག་མེད་པས་དེ་ཉིད་དང་བདག་དེ་ཕུང་ལས་ཐ་དད་་་་
མ་དམིགས་པས་གཞན་ཉིད་དང་རྟག་པ་དང་མི་རྟག་པ། །ལ་
སོགས་པར་གང་དུའང་བརྗོད་དུ་མེད་པའི་གང་ཟག་ལས་བྱེད་་
པོ་དང་རྣམ་སྨིན་མྱོང་བ་པོའི་རྟེན་ཡིན་པས་རྫས་སུ་ཡོད་པར་་་་་་་
འདོད་དོ། །དེ་ཡང་ཕུང་པོ་ལས་ཐ་དད་དུ་མ་གྲུབ་པས་འཇུག་
པའི་རྣམ་ཤེས་དྲུག་གི་ཤེས་བྱར་བདག་དེ་འདོད་ཅིང༌།

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽135
བདག་དེ་ནི་ངར་འཛིན་པའི་གཞིར་ཏེ་དམིགས་པར་ཡང་
འདོད་པ་ཡིན་ནོ། །རྫས་སུ་གྲུབ་ལ་བརྗོད་དུ་མེད་པ་འདི་ཡང་མི་
རིགས་ཏེ། གང་ཕྱིར་གཟུགས་ལས་སེམས་དེ་ཉིད་དང་གཞན་
ཉིད་བརྗོད་དུ་མེད་པ་མི་རྟོགས་ཏེ་མི་འདོད་པ་ལྟར། །དངོས་
པོ་ཡོད་པ་ལ་དེ་ཉིད་དང་གཞན་ཉིད་བརྗོད་དུ་མེད་པ་རྟོགས་་་་
པ་སྟེ་འདོད་པ་རིགས་པ་མ་ཡིན་པ་ཉིད་དེ། ། གལ་ཏེ་བདག་
འགའ་ཞིག་དངོས་པོར་གྲུབ་པར་གྱུར་ན། །སེམས་ལྟར་གྲུབ་
པའི་དངོས་པོ་དེ་ཉིད་དང་གཞན་ཉིད་དུ་བརྗོད་དུ་མེད་པར་མི་
འགྱུར་རོ། ྋ །བརྗོད་དུ་མེད་ན་བཏགས་པར་ཡོད་པར་ཉིད་དུ་
བསྟན་པའི་ཕྱིར་བཤད་པ། གང་གི་ཕྱིར་ཁྱོད་ཀྱིས་ལྟར་ན་བུམ་
པ་རང་རྐྱ་ཐུབ་པའི་དངོས་པོར་མ་གྲུབ་པའི། །ངོ་བོ་དེ་རང་གི་
ཡན་ལག་གི་གཟུགས་སོགས་ལས་དེ་ཉིད་དང་གཞན་དུ་བརྗོད་་"
དུ་མེད་པར་འགྱུར་བར་འདོད་པས། །རང་བཞིན་མེད་པ་དེ་
བཞིན་དུ་བདག་གང་ཞིག་ཕུང་པོ་ལས་དེ་ཉིད་དང་གཞན་དུ་་་་
བརྗོད་དུ་མེད་པར་རམ་མེད་པའི་བཏགས་ཡོད་དུ་འགྱུར་ཏེ། །
དེ་བས་ན་རང་གི་ངོ་བོས་ཡོད་པར་གྲུབ་པར་རྟོགས་པ་སྟེ་
གཟུང་བར་མི་བྱའོ། །དེ་དངོས་པོའི་ཆོས་དང་བྲལ་བས་དངོས་
པོར་མི་རུང་ངོ་། །ད་ནི་དེ་ཉིད་དང་གཞན་ཉིད་དག་དངོས་པོའི་
རྟེན་ཉིད་དུ་བརྗོད་ནས། དངོས་པོའི་ཆོས་ཀྱི་རྟེན་ཅན་མ་ཡིན་པ་

136 དབུ་མ་འཇུག་པའི་མཆན་འགྲེལ།
ཉིད་ཀྱིས་བདག་འགོག་པར་རྩོམ་པ། ཁྱོད་ཀྱི་རྣམ་ཤེས་དངོས་
པོར་ཡོད་པ་ནི་རང་གི་བདག་ཉིད་ལས་གཞན་ནི། །མི་འདོད་
རྣམ་ཤེས་དེ་གཟུགས་སོགས་ལས་གཞན་དངོས་སུ་འདོད་་་་་་་
ཅིང་།༑ །དངོས་པོ་ལ་གཅིག་དང་ཐ་དད་ཀྱི་རྣམ་པ་དེ་གཉིས་
ངེས་པར་མཐོང་བར་འགྱུར་བ། །དེ་ཡི་ཕྱིར་ཁྱོད་ཀྱི་བདག་ནི་
རྫས་སུ་མེད་དེ་དངོས་པོའི་ཆོས་དང་བྲལ་བའི་ཕྱིར་རོ། །གང་
ཟག་རྫས་ཡོད་པ་མི་རིགས་དེ་ཕྱིར་ངར་འཛིན་པའི་རྟེན་ནམ་་་་
ཡུལ་ནི་བརྟག་ན་དངོས་པོ་རྫས་ཡོད་པ་རིགས་པ་མིན་ལ། །ཕུང་
པོ་ལས་གཞན་ཡང་མིན་ཞིང་ཕུང་པོའི་ངོ་བོའང་མིན། །ཕུང་
པོ་རྣམས་ཀྱི་རྟེན་དང་ཕུང་པོ་ལ་བརྟེན་པ་གཉི་ག་མིན་བདག་་་་
འདི་ནི་ཕུང་པོ་དེ་དང་ལྡན་པ་མིན། །རྟེན་འབྲེལ་དུ་གང་ཟག་
འདི་ནི་ཕུང་པོ་རྣམས་ལ་བརྟེན་ནས་བཏགས་པ་ཙམ་དུ་ཀུན་་་་་
རྫོབ་བདེན་པའི་རྣམ་གཞག་འགྲུབ་པར་འགྱུར་རོ། །དཔེར་ན་
ཤིང་རྟ་རང་གི་ཡན་ལག་གཟེར་བུ་དང་འཕང་ལོ་སོགས་ལས་་་་་
གཞན་དུ་འདོད་པ་མིན་ཏེ་དེ་དག་ལས་ལོགས་སུ་མ་མཐོང་བའི་་
ཕྱིར༑ །གཞན་མིན་ཏེ་གཅིག་ཀྱང་མ་ཡིན་ཏེ་ཡན་ལག་དེ་དག་རེ་
རེ་ལ་ཤིང་རྟ་མེད་པའི་ཕྱིར་རོ། །ཡན་ལག་དེ་དང་ལྡན་པ་ཡང་
མིན་ཞིང་དེ་ཉིད་དང་གཞན་དུ་མེད་པས་ལྡན་པའི་དོན་མེད་པས་
སོ༑ །ཡན་ལག་ལ་ཤིང་རྟ་བརྟེན་པ་ཡང་མིན་ཡན་ལག་དག་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽137
ཤིང་རྟ་དེར་བརྟེན་པ་མིན་ཏེ་ཐ་དད་མེད་པའི་ཕྱིར་རོ། །ཡན་
ལག་འདུས་པ་ཙམ་མིན་ཡན་ལག་གི་དབྱིབས་མིན་པ་་་་་་་་་
བཞིན་ནོ། །དེ་ཉིད་ཀྱི་ཕྱོགས་དང་། གཞན་ཉིད་ཀྱི་ཕྱོགས་དང་།
རྟེན་གྱི་ཕྱོགས་དང་། བརྟེན་པའི་ཕྱོགས་དང་། དེ་དང་ལྡན་པའི་
ཕྱོགས་ཏེ་ཕྱོགས་ལྔ་པོ་དག་ནི་སྔར་བསྟན་ཟིན་ལ།ྋ ཚོགས་པའི་
ཕྱོགས་དང་དབྱིབས་ཀྱི་ཕྱོགས་གཉིས་བསྟན་པའི་ཕྱིར་བཤད་པ།
གལ་ཏེ་ཡན་ལག་ཚོགས་པ་ཙམ་ཞིག་ཤིང་རྟར་འགྱུར་ན་ནི་་་་་
ཚོགས་པ་ནི་ཚོགས་པ་ཙམ་ལས་གཞན་མ་ཡིན་པའི་ཕྱིར་གཟེར་བུ་་་
སོགས་ཡན་ལག །སིལ་བུར་གནས་པ་ལ་ཤིང་རྟ་ཉིད་ཡོད་པར་
འགྱུར་འདི་ནི་སྔར་དེ་ཚེ་དེ་ཡི་ཡན་ལག་ཚོགས་གནས་རྣམས་་་་་
སོགས་ཀྱིས་བཤད་དུ་ཟིན་ཀྱང་སླར་ཡང་ཉེ་བར་བཀོད་དེ་སྐྱོན་་་་་་་
གཞན་བརྗོད་པའི་སྒོ་ནས་གསལ་བར་བྱ་བའི་ཕྱིར་རོ། །དེ་ཉིད་ཀྱི་
ཕྱིར་གང་ཕྱིར་ཡན་ལག་ཅན་མེད་ན་ཡན་ལག་དག་ཀྱང་། །
མེད་དེ་དེ་དག་ཕན་ཚུན་ལྟོས་ནས་བཞག་པས་གང་གི་དབྱིབས་་་
ཙམ་ཞིག་ལ་ཤིང་རྟར་རིགས་པའང་མིན། །འང་གི་སྒྲས་
དབྱིབས་ཙམ་ཡང་ཤིང་རྟར་མི་རིགས་ལ་ཚོགས་པ་ཙམ་པོའང་མི་་་་
རིགས་སོ་ཞེས་ཤེས་པར་བྱའོ། །གཞན་ཡང་གལ་ཏེ་དབྱིབས་ཙམ་
ཞིག་ཤིང་རྟར་འདོད་ན་དབྱིབས་དེ་ཡན་ལག་དག་གི་དབྱིབས་ཡིན་
པའམ་ཡན་ལག་ཚོགས་པའི་དབྱིབས་ཡིན་པར་རྟོག་གྲང་། དེ་ལ་

138 དབུ་མ་འཇུག་པའི་མཆན་འགྲེལ།
ཡན་ལག་གི་དབྱིབས་ཀྱི་ཁྱད་པར་ཡིན་པར་འདོད་ན་སྔར་གྱི་
དབྱིབས་ཀྱི་ཁྱད་པར་མ་བཏང་བ་དག་གིའ མ། འོན་ཏེ་བཏང་བ་
དག་གི་ཡིན། དེ་ལ་སྔ་མ་ལྟར་རོ་ཞེ་ན། དེ་ནི་མི་རིགས་ཏེ། ཁྱོད་
ཀྱི་དབྱིབས་ཤིང་རྟའི་གནས་སྐབས་ཀྱི་གོང་ཡན་ལག་རེ་རེ་བའི་་
སྔར་ཤིང་རྟ་མ་བཅས་པའི་འཕང་ལོ་སོགས་ཀྱི་དབྱིབས་ཀྱི་ཁྱད་་་་་་
པར་ཇི་ལྟར་ཡོད་པར་གྱུར་པས། །དེ་བཞིན་ཇི་བཞིན་ཤིང་རྟར་
རྟོགས་པ་སྟེ་ཤིང་རྟའི་དུས་ལའང་འཕང་ལོ་སོགས་ཀྱི་དབྱིབས་དེ་
བཞིན་ན། །དེ་ཚེ་ཡན་ལག་བྱེ་བར་གྱུར་པ་དེ་དག་ལ་ཤིང་རྟ་
མ་གྲུབ་པ་ཇི་ལྟར། །ད་ལྟར་ཤིང་རྟའི་དུས་སུ་ཡང་ནི་ཤིང་རྟ་
ཡོད་པ་མ་ཡིན་ནོ་ཡན་ལག་བྱེ་བའི་སྐབས་དང་ཐ་མི་དད་པས་སོ།།
ཕྱི་མ་སྔར་གྱི་དབྱིབས་ཀྱི་ཁྱད་པར་བཏང་བ་ལྟར་ན་ད་ལྟ་གལ་ཏེ་་
ཤིང་རྟ་ཉིད་ཀྱི་དུས་འདིར། །ཡན་ལག་འཕང་ལོ་སྲོག་ཤིང་
སོགས་ལ་དབྱིབས་ལྷམ་པ་ཟླུམ་པ་རིང་བ་སོགས་ཐ་དད་པ་རེ་་་་
ཤིང་རྟའི་དུས་སུ་སྔར་ལས་གཞན་དུ་ཡོད་ན། །འདི་གཟུང་དུ་
ཡོད་པར་འགྱུར་ན་དེ་ཡང་བཟུང་དུ་ཡོད་པ་མིན་ཏེ། །རྩིབས་
མུ་ཁྱུད་ལྟེ་བ་ཅན་འཕང་ལོ་ལ་ཤིང་རྟའི་སྐབས་རང་དབྱིབས་ལས་་་་
གཞན་མ་མཐོང་ཡན་ལག་གཞན་ཡང་དེ་དང་འདྲ་བ་དེ་ཕྱིར་ཡན་
ལག་རྣམས་ཀྱི་དབྱིབས་ཙམ་ལ་ཤིང་རྟར་ཡོད་པ་མ་ཡིན་ནོ། །
ཅི་སྟེ་འཕང་ལོ་ལ་སོགས་པ་ཡན་ལག་ཚོགས་པ་རྣམས་ཀྱི་དབྱིབས་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽139
ཀྱི་ཁྱད་པར་ཤིང་རྟ་ཡིན་ནོ་སྙམ་ན། དེ་ཡང་མི་རིགས་སོ་ཞེས་
བཤད་པ། ཚོགས་པ་རྫས་སུ་ཡོད་ན་དེའི་རྟེན་ཅན་དབྱིབས་སུ་
གདགས་པར་འགྱུར་ན་གང་ཕྱིར་ཁྱོད་ཀྱི་ཡན་ལག་ཚོགས་པ་ནི་་
རྫས་སུ་ཅང་མེད་པས། །དེའི་རྟེན་ཅན་གྱི་དབྱིབས་དེ་ཡན་
ལག་གི་ཚོགས་པ་ཙམ་ཀྱི་རྟེན་ཅན་ཤིང་རྟ་མ་ཡིན་ན། །གང་
ཞིག་རྫས་སུ་ཅི་ཡང་ཡོད་པ་མ་ཡིན་པའི་ཚོགས་པ་དེ་ལ་བརྟེན་་
ནས༑ །འདི་ནི་དབྱིབས་སུ་གྲུབ་པ་ལྟ་ཞིག་ཇི་ལྟར་འགྱུར་
བཏགས་པ་ནི་རྫས་ཀྱི་རྟེན་ཅན་ཁས་བླངས་པས་སོ། །ཁྱོད་ཀྱི་ཤིང་
རྟ་འདི་ནི་མི་བདེན་ཀྱང་ཚོགས་པ་ལ་བརྟེན་ནས་མི་བདེན་པའི་་་་་
དབྱིབས་སུ་ཇི་ལྟར་འདོད་པ་དེ་ལྟར། །མི་བདེན་པ་ཡི་རྒྱུ་མ་
རིག་པ་དང་ས་བོན་སོགས་ལ་བརྟེན་བྱས་ནས། །མི་བདེན་པའི་
འབྲས་བུའི་རྣམ་པ་འདུ་བྱེད་དང་མྱུ་གུ་ལ་སོགས་པ་མི་བདེན་་་
པའི་རང་བཞིན་ཅན།ྋ །ཐམས་ཅད་ཀྱང་ནི་དེ་ལྟར་སྐྱེ་བར་
ཤེས་པར་གྱིས་ཤིག།ཁ་ཅིག་ན་རེ། གཟུགས་ལ་སོགས་པ་དེ་ལྟར་
གནས་པ་རྣམས་ལ་བུམ་པ་ལ་སོགས་པའི་བློར་འགྱུར་རོ་ཞེ་ན།
བཤད་པ། ཤིང་རྟའི་རིགས་པ་འདིས་ནི་གཟུགས་སོགས་ཡན་
ལག་རྡུལ་རྫས་རྣམས་བཀོད་པ་དེ་ལྟར་གནས་པ་རྣམས་ལ། །
བུམ་པའི་བློ་ཞེས་བྱའང་རིགས་པ་མ་ཡིན་པ་ཉིད་དོ་ཤིང་རྟའི་
རྣམ་དཔྱད་དང་མཚུངས་སོ། །གཟུགས་སོགས་སྐྱེ་བ་མེད་པར་

140 དབུ་མ་འཇུག་པའི་མཆན་འགྲེལ།
བཤད་ཟིན་པས་གཟུགས་སོགས་ཀྱང་རང་བཞིན་གྱིས་ཡོད་་་་་་་
མིན༑ །དེ་ཡི་ཕྱིར་ཡང་སྐྱེ་བ་མེད་པའི་གཟུགས་སོགས་དེ་དག་
གི་དབྱིབས་བུམ་པ་སོགས་སུ་གདགས་པའི་རྒྱུར་མི་རིགས་སོ། །
ཤིང་རྟ་དེ་ནི་དེ་ཁོ་ན་ཉིད་དུའ མ་འཇིག་རྟེན་ཀུན་རྫོབ་ཉིད་དུ།།
ཤིང་རྟ་རང་ཡན་ལག་ལས་གཞན་འདོད་མིན་སོགས་རྣརྣམ་་་་་་་་་
བདུན་གྱིས་འགྲུབ་པར་འགྱུར་བ་མིན་མོད་ཀྱི། །རྣམ་པར་
དཔྱད་པ་མེད་པར་འཇིག་རྟེན་ཉིད་ལས་འདིར། །འཕང་ལོ་
སོགས་རང་གི་ཡན་ལག་ལ་བརྟེན་ནས་ཤིང་རྟ་ཞེས་ཐ་སྙད་་
འདོགས་པ་ཙམ་ཡིན། །འཇིག་རྟེན་ལ་གྲགས་པའི་སྒོ་ནས་ཤིང་
རྟ་དེ་ཉིད་འཕང་ལོ་ལ་སོགས་པ་རང་གི་ཡན་ལག་ལ་ལྟོས་ནས
ཡན་ལག་ཅན་ཡིན་པ་དང་འཕང་ལོ་ལ་སོགས་པ་ཆ་ཤས་ལ་ལྟོས་
ནས་དེ་ཆ་ཤས་ཅན། །འཕང་ལོ་ལ་སོགས་པ་ཉེ་བར་བླང་
པའི་བྱ་བ་ལ་ལྟོས་ནས་ནི་ཤིང་རྟ་དེ་ཉིད་བྱེད་པོ་ཞེས་འགྲོར་་་་
བསྙད༑ །སྐྱེ་བོ་རྣམས་ལ་རང་གི་ཉེ་བར་ལེན་པ་ལ་ལྟོས་ནས་
ཤིང་རྟ་ནི་ལེན་པ་པོ་ཉིད་དུ་འཇིག་རྟེན་ན་འགྲུབ། །རང་གི་སྡེ་
པ་ཁ་ཅིག་ཡན་ལག་ཚོགས་པ་ཙམ་ཞིག་ཡོད་ཀྱི། ཡན་ལག་ཅན་ནི་
རྣམ་པ་ཐམས་ཅད་དུ་ཡོད་པ་མ་ཡིན་ཏེ། དེ་ལས་ཐ་དད་པར་མ་
དམིགས་པའི་ཕྱིར་རོ། །དེ་བཞིན་དུ་ཆ་ཤས་ཙམ་ཞིག་ཡོད་ཀྱི། ཆ་
ཤས་ཅན་ནི་མེད་དོ་ཞེས་ཉེ་བར་ལེན་པ་ལས་ལེན་པོ་མེད་སོགས་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽141
འདོད་ཀྱང་། ཁྱོད་ཀྱིས་འཇིག་རྟེན་ནཱ་རབ་ཏུ་གྲགས་པའི་ཡན་
ལག་དང་ཡན་ལག་ཅན་སོགས་ཐ་སྙད་ཀུན་རྫོབ་མ་བརླག་ཅིག །
དེ་ལྟར་རྣམ་པ་བདུན་གྱིས་བཙལ་ནས་དཔྱད་པ་བྱས་ན་མེད་པ་་
ཤིང་རྟ་གང་ཡིན་པ་དེ་ཇི་ལྟ་བུ། །ཡོད་ཅེས་རྣལ་འབྱོར་པས་
ཚུལ་བཞིན་དཔྱད་པས་ཤིང་རྟ་འདིའི་ཡོད་པ་མི་རྙེད་པ། །དེས་
ཀུན་རྫོབ་མི་ཉམས་པར་མ་ཟད་དེ་ཁོ་ན་ཉིད་ལའང་བདེ་བླག་་་་་
ཏུ་འཇུག་པར་འགྱུར་བས། །འདིར་དེའི་ཕྱིར་ཤིང་རྟ་སོགས་མ་
བརྟགས་པར་གྲགས་པ་ཙམ་དུ་གྲུབ་པ་དེ་བཞིན་འདོད་པར་བྱ།
སྨྲས་པ། རྣལ་འབྱོར་པས་ཤིང་རྟ་མི་དམིགས་ལ་རག་མོད། དེའི་
ཡན་ལག་ཚོགས་པ་ཙམ་ཞིག་དམིགས་པ་ནི་ཡོད་པ་ཡིན་ནོ།
བཤད་པ། གང་གི་ཚེ་ཤིང་རྟ་ཡོད་པ་ཉིད་མིན་ན་དེ་ཡི་ཚེ།
ཡན་ལག་ཅན་མེད་པས་དེ་ལ་ལྟོས་པའི་ཡན་ལག་ཀྱང་མེད་དེ།
དོན་འདི་དཔེ་འདི་ལས་ཤེས་པར་བྱ་སྟེ། ཤིང་རྟ་ཚིག་ན་ཤིང་
རྟའི་ཡན་ལག་ཀྱང་ཚིག་ནས་མེད་པའི་དཔེ་བཞིན་དུ་རྣམ་་་་་
དཔྱོད་ཀྱི་གཙུབ་ཤིང་ལས་བྱུང་བ་བློ་ཤེས་རབ་ཀྱི་མེ་མི་དམིགས་་་་་
པའི་ཤེས་རབ་ཀྱིས་ཡན་ལག་ཅན་ཤིང་རྟའི་ལུས་བསྲེགས་པས་་་
མི་དམིགས་པ་ན་ཡན་ལག་ཀྱང་ཁེག་གོ། །ཤིང་རྟ་ལ་དཔྱད་པ་ན་
འཕང་ལོ་སོགས་ལ་བརྟེན་ནས་འདོགས་པ་ཡན་ལག་ལ་ལྟོས་ནས་་་་
ཤིང་རྟ་ཉེ་བར་ལེན་པོ་ཡིན་པ་དེ་བཞིན་དུ་རྟེན་ནས་གདགས་པ་་་

142 དབུ་མ་འཇུག་པའི་མཆན་འགྲེལ།
འཇིག་རྟེན་ན་གྲགས་པའི་ཀུན་རྫོབ་ཕུང་པོ་དང་། །ནང་གི་
ཁམས་དྲུག་དང་དེ་བཞིན་དུ་སྐྱེ་མཆེད་དྲུག་ལ་སོགས་ཉེ་བར་་་
བླང་བྱ་ལ་བརྟེན་ནས། །བདག་ཀྱང་དེ་དག་གི་ཉེ་བར་ལེན་པ་
པོ་ཉིད་དུ་འདོད། །འཇིག་རྟེན་གྱི་ཐ་སྙད་དུ་ལས་དང་བྱེད་པ་
པོའི་རྣམ་པར་བཞག་པ་ཡང་ཤིང་རྟ་བཞིན་དུ་ཉེར་ལེན་ཏེ་ཕུང་
པོ་ནི་ལས་ཡིན་པ་དང་བདག་འདི་ནི་བྱེད་པ་པོའ ང་ཐ་སྙད་དུ་་་
ཡིན་ནོ། །བརྟེན་ནས་གདགས་པ་ལ་ཡང་དག་པར་བརྟེན་པ་ན་
བདག་རྣམ་པ་ཐམས་ཅད་དུ་བརྟན་པ་དང་མི་བརྟན་པ་ལ་སོགས་་་
པའི་རྟོག་པའི་རྟེན་མ་ཡིན་པས་རྟག་པ་དང་མི་རྟག་པ་ལ་སོགས་་་་་་
པའི་རྟོག་པ་བཟློག་པ་སླ་བར་འགྱུར་རོ་ཞེས་བཤད་པ། བདག་དེ་
བརྟེན་ནས་བཏགས་པས་ན་རང་བཞིན་གྱིས་དངོས་པོ་ཡོད་པ་པ་་་་་
མིན་པའི་ཕྱིར་བདག་འདི་ནི་འདས་པའི་སྐྱེ་བར་བྱུང་བའི་་་་་་
བརྟན་པ་མིན་ཞིང༌། །སྔོན་མ་བྱུང་བ་ལས་བྱུང་བའི་མི་བརྟན་
པ་ཉིད་མིན་ལ་བདག་འདི་ནི་སྐྱེ་འཇིག་ན་ཡང་མིན། །འདི་ལ་
རྟག་པ་ཉིད་ལ་སོགས་པ་བཞི་ཡང་། །ཡོད་པ་མིན་བདག་འདི་
ཕུང་པོ་ལས་དེ་ཉིད་དང་ནི་གཞན་ཉིད་ཀྱང་མེད། །བདག་
གང་ལ་རྟག་ཏུ་ལྷ་མི་དུད་འགྲོ་འགྲོ་བ་མ་རིག་པ་རྗེས་སུ་འབྲེལ་་་
བ་རྣམས་རྟག་ཏུ་ངར་འཛིན་པའི་བློ། །རབ་ཏུ་འབྱུང་ཞིང་དེ་
ཡི་གཟུགས་སོགས་ཕྱི་དང་མིག་སོགས་ནང་གི་དངོས་པོ་གང་ཡིན་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽143
པ་དེར། །ང་དང་ང་ཡིར་འཛིན་པའི་བློ་འབྱུང་བའི་བདག་དེ་
ནི༑ །བདག་ཏུ་འཛིན་པའི་ཤེས་པ་ལས་འབྱུང་བ་ཡིན་གྱི་རང་གི་ངོ་
བོས་མ་གྲུབ་པས་མ་བརྟགས་པ་འཇིག་རྟེན་གྱི་གྲགས་པར་རམ་་
གྲགས་པའི་རྗེས་སུ་འབྲངས་ཏེ་གཏི་མུག་གི་དབང་ལས་འདོགས་་
པ་ཡིན་ངོ་བོས་གྲུབ་པ་མ་ཡིན་ནོ། །གང་ཕྱིར་རྫ་མཁན་མེད་ན་
རྫ་མ་མི་སྲིད་པ་ལྟར་བྱེད་པོ་མེད་པ་ཅན་གྱི་ལས་མེད་པ་དེ་བྱེད་
པ་པོའི་བྱ་བ་འཇུག་ཡུལ་དེ་ལ་ལས་ཞེས་བཏགས་པའི་ཕྱིར་རོ། །དེ་
ཡི་ཕྱིར་ལས་སུ་གྱུར་པའི་བདག་གི་བ་ཡང་བྱེད་པོར་གྱུར་བའི་་་་་་
བདག་མེད་པར་ཡོད་པ་མིན་པ། །དེ་ཕྱིར་བདག་དང་བདག་
གིས་བ་ཡིས་སྟོང་པར་ལྟ་ཞིང་། །དེ་མ་གཟིགས་པས་རྣལ་
འབྱོར་པ་དེ་རྣམ་པར་གྲོལ་བར་འགྱུར་རོ། །ཇི་ལྟར་བདག་
དང་དེའི་ཉེ་བར་ལེན་པ་གདགས་པ་ཤིང་རྟའི་རྣམ་པར་དཔྱད་པ་་
དང་མཚུངས་པ་དེ་བཞིན་དུ་དངོས་པོ་གཞན་རྣམས་ཀྱིའང་ཡིན་ནོ་
ཞེས་བསྒྲེ་བའི་ཕྱིར། བུམ་པ་དང་སྣམ་བུ་དང་རེ་ལྡེ་དང་དམག་
དང་ནགས་ཚལ་དང་ཕྲེང་བ་དང་ལྗོན་ཤིང་དང་། །ཁང་
ཁྱིམ་དང་ཤིང་རྟ་ཕྲན་དང་འགྲོན་གནས་ལ་སོགས་པའི་་་་་
དངོས་པོ་རྣམས་གང་དག་རྣམ་པ་བདུན་གྱིས་དཔྱད་ན་མེད་་་་་་་
ཅིང་དེ་ལས་སྣལ་མ་སོགས་རང་གི་ཡན་ལག་རྣམས་ལ་བརྟེན་ནས་་་
ཐ་སྙད་བཏགས་པ་དང༌། །དེ་བཞིན་མིང་གང་དག་གི་སྒོ་ནས་

144 དབུ་མ་འཇུག་པའི་མཆན་འགྲེལ།
སྐྱེ་བོ་འདིས་བསྙད་པ་དེ་རྣམས་འཇིག་རྟེན་ལ་གྲགས་པས་ཡོད་
ཅེས་རྟོགས་པར་བྱ་སྟེ། །གང་ཕྱིར་ཐུབ་དབང་དེ་ནི་འཇིག་
རྟེན་དང་ལྷན་ཅིག་རྩོད་ཅིང་དགག་པ་མི་མཛད་དེ་ཞལ་གྱིས་་་་
བཞེས་པའི་ཕྱིར་རོ། །ཡང་འཇིག་རྟེན་ན་དངོས་པོ་གང་དག་གིས་
ཇི་ལྟར་ཐ་སྙད་འདོགས་ཤེ་ན། ྋ གྱོ་མོ་ལྟ་བུ་ཡན་ལག་དང་སྔོ་
བསངས་ཡོན་ཏན་དང་ལྷག་པར་ཞེན་པའི་འདོད་ཆགས་དང་་་་
ལྟོ་ལྡིར་སོགས་མཚན་ཉིད་དང་ནི་བསྲེག་བྱ་བུད་ཤིང་ལ་་་་་་་་
སོགས་དང༌། །རིམ་པར་བུམ་པ་ཡོན་ཏན་ཅན་དང་ཡན་ལག་
་་་་་་་་་་་ཅན་བུམ་པ་དང་འདོད་ཆགས་ཀྱི་རྟེན་ཆགས་པ་ཅན་དང་
མཚན་གཞི་བུམ་པ་དང་མེ་སྲེག་བྱེད་ལ་སོགས་པའི་དོན་དག །
བུམ་པ་ལ་སོགས་པ་དེ་རྣམས་ཤིང་རྟའི་རྣམ་དཔྱད་བྱས་པས་་
རྣམ་པ་བདུན་ཡོད་པ་མ་ཡིན་ཞིང་། །དེ་ལས་གཞན་དུ་གྱུར་
པར་འཇིག་རྟེན་ན་གྲགས་པའི་སྒོ་ནས་ཡོད་པ་ཡིན་ནོ་ཡན་་་་་
ལག་དང་ཡན་ལག་ཅན་སོགས་ཕན་ཚུན་ལྟོས་ནས་གྲུབ་པ་ཡིན་ནོ། །
དེ་འབའ་ཞིག་ཏུ་མ་ཟད་ཀྱི་རྒྱུ་དང་འབྲས་བུ་གཉིས་ཀྱང་ཕན་ཚུན་་
ལྟོས་པ་ཡིན་ནོ་ཞེས་བཤད་པ། གལ་ཏེ་རྒྱུ་རུ་འདོད་པའི་ས་བོན་
དེ་ཡིས་བསྐྱེད་པར་བྱ་བ་འབྲས་བུ་མྱུ་གུ་སྐྱེད་པས་དེ་ལྟར་ན་ས་
བོན་དེ་རྒྱུ་ཡིན་ཞིང་། །གལ་ཏེ་དེས་འབྲས་བུ་མི་སྐྱེད་ན་ནི་
འབྲས་བུ་དེ་མེད་པས་ན་རྒྱུ་དེ་རྒྱུ་ཡི་ཐ་སྙད་མེད་ཅན་དུ་འགྱུར།།

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽145
འབྲས་བུ་མྱུ་གུ་ཡང་ནི་རྒྱུ་ས་བོན་ཡོད་པར་གྱུར་ན་སྐྱེ་བར་་་་་
འགྱུར་བ་ལྟོས་ནས་གྲུབ་པ་དེ་ཡི་ཕྱིར་རང་བཞིན་གྱིས་གྲུབ་པ་་་་་
མེད་དོ། །གལ་ཏེ་རང་གི་ངོ་བོས་གྲུབ་པར་སེམས་ན་རྒྱུ་གང་ལས་
འབྲས་བུ་གང་ཞིག་འགྱུར་བ་རྒྱུ་འབྲས་གཉིས་གང་ཞིག་ལས་་་་་
སྔར་གང་ཞིག་འགྱུར་བ་དེ་བཞིན་དུ་རྟེན་དང་བརྟེན་པ་སུ་སྔ་་་་
སོགས་དེ་སྨྲོས་ཤིག །གཞན་ཡང་གལ་ཏེ་རྒྱུས་འབྲས་བུ་རང་
བཞིན་གྱིས་སྐྱེད་པར་བྱེད་ན་འཕྲད་ནས་སམ་མ་འཕྲད་པར་སྐྱེད་་་
པར་བྱེད་གྲང་ན། གཉི་ག་ལྟར་ཡང་མི་འཐད་དོ་ཞེས་བཤད་པ།
གལ་ཏེ་ཁྱོད་ཀྱི་རྒྱུ་ཡིས་འཕྲད་ནས་འབྲས་བུ་སྐྱེད་པར་བྱེད་་་་
ན་དེ་ཡི་ཚེ། །རྒྱུ་འབྲས་དེ་དག་ཀླུང་དང་རྒྱུ་མཚོའི་ཆུ་འཕྲད་པ་
ལྟར་ནུས་པ་གཅིག་ཏུ་གྱུར་པས་སྐྱེད་བྱེད་དང་བསྐྱེད་བྱ་
འབྲས་བུ་ཐ་དད་མེད་པར་འགྱུར་ཞིང་གང་ཞིག་གང་གིས་་་་་་་་
བསྐྱེད། །མ་ཕྲད་པར་སོ་སོར་ཡོད་ན་ནི་རྒྱུ་འདི་རྒྱུ་མིན་པ་
རྣམས་དང་ཁྱད་པར་མེད་པས་ཐམས་ཅད་བསྐྱེད་པར་འགྱུར་་
ལ་སྟེ་མ་ཕྲད་བཞིན་དུ་བསྐྱེད་པས་སོ། །ཕྲད་མ་ཕྲད་གཉིས་པོ་
འདི་དག་སྤངས་ནས་རྣམ་པར་རྟོག་པ་གཞན་ཡང་ཡོད་པར་
འགྱུར་བ་མ་ཡིན་ནོ། །ཅི་སྟེ་ཁྱོད་ཀྱི་རྒྱུ་ཡིས་འབྲས་བུ་སྐྱེད་
པར་མི་བྱེད་ན་དེ་ཡི་ཕྱིར་ན་འབྲས་བུ། །ཞེས་བྱ་བ་དེ་ཡོད་པ་
མིན་ལ་འབྲས་བུ་དང་བྲལ་བའི་རྒྱུ་ནི་རྒྱུ་མེད་ཅན་དུ་འགྱུར་་་་་

146 དབུ་མ་འཇུག་པའི་མཆན་འགྲེལ།
བས་རྒྱུ་ནི་ཡོད་པའང་མིན། །འོ་ན་ཇི་ལྟར་ཞེ་ན། གང་གི་ཕྱིར་
རྒྱུ་འབྲས་འདི་དག་གཉིས་ཆར་ཡང་ནི་ལོག་པར་ཀུན་ཏུ་་
བརྟགས་པས་བསྐྱེད་ཕྱིར་སྒྱུ་མ་དང་འདྲ་བ་རང་བཞིན་མེད་ཀྱང་
རབ་རིབ་ཅན་ལ་སྐྲ་ཤད་ལྟར་རྣམ་རྟོག་གི་ཡུལ་དུ་འགྱུར་བ་དེ་ཡི་་་
ཕྱིར༑ །བདག་ལ་ཕྲད་མ་ཕྲད་སོགས་ཀྱི་སྐྱོན་དུ་མི་འགྱུར་ལ་
འཇིག་རྟེན་པ་ཡི་དངོས་པོ་མ་བརྟགས་པར་གྲུབ་པ་རྣམས་་
ཀྱང་ཡོད་དོ། །སྨྲས་པ། རྒྱུ་འབྲས་ཕྲད་མ་ཕྲད་ཅེས་པའི་དཔྱད་པ་
འདི་ཁྱོད་ལའང་མཚུངས་ཏེ། རྒྱུ་འབྲས་ངོ་བོ་ཉིད་ཀྱིས་གྲུབ་པ་
འགོག་པའི་སུན་འབྱིན་འདིས་སུན་དབྱུང་བྱ་འཕྲད་ནས་་་་་་་
འབྱིན་ནམ་འོན་ཏེ་མ་ཕྲད་པར། །སུན་དབྱུང་བ་ཡིན་ཞེས་
བརྟག་ན་སྔར་ཇི་སྐད་བཤད་པའི་ཉེས་པ་འདི་ནི་ཁྱོད་ལའང་་་་་
འགྱུར་བ་མ་ཡིན་ནམ་གཉིས་པོ་དེ་ལས་རྟོག་པ་གསུམ་པ་གཞན་་
ནི་མེད། །གང་གི་ཚེ་གཞན་ལ་དེ་སྐད་སྨྲ་ཞིང་ཇི་སྐད་བཤད་
པའི་ཚུལ་གྱིས་རང་ཕྱོགས་ཁོ་ན་རྣམ་པར་འཇོམས་པ། །དེ་ཚེ་
ཁྱོད་ཀྱིས་སུན་དབྱུང་བར་བྱེད་ཀྱང་སུན་ནི་འབྱིན་པར་ནུས་་
པ་མ་ཡིན་ཏེ་ཁྱོད་ཀྱི་སུན་འབྱིན་དེ་ཕར་སུན་དབྱུང་བའི་ཤུགས་་་་
ཀྱིས་རྒྱུ་འབྲས་རང་བཞིན་གྱིས་གྲུབ་བོ། །གང་གི་ཕྱིར་རང་གི་
ཚིག་ལའང་ཐལ་བ་མཚུངས་པའི་ལྟག་ཆོད་དེ་ཐལ་
སྣང་བ་ཉིད་ཀྱིས་ཡིན་ཏེ། །འདི་ལྟར་ཁབ་ལེན་གྱིས་མ་ཕྲད་པ་ཉིད་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽147
དུ་རུང་བའི་ཡུལ་ན་གནས་པའི་ལྕགས་འདྲེན་པར་བྱེད་ཀྱི་ཐམས་་་་
ཅད་ནི་མ་ཡིན་ནོ། །དེ་བཞིན་དུ་མིག་གིས་མ་ཕྲད་པ་ཁོ་ནར་རུ
བའི་ཡུལ་ན་གནས་པའི་གཟུགས་མཐོང་གི །རིལ་ནི་མ་ཡིན་པ་དེ་
བཞིན་དུ་རྒྱུས་ཀྱང་མ་འཕྲད་པར་བསྐྱེད་དུ་ཟིན་ཀྱང་མི་ཕྲད་པ་་་་་
ཐམས་ཅད་སྐྱེད་པར་མི་འགྱུར་གྱི་འབྲས་བུ་རུང་བ་ཁོ་ན་སྐྱེད་པར་་
འགྱུར་རོ། །གང་གི་ཕྱིར་དེ་ལྟར་རིགས་པ་མེད་པར་དངོས་པོ་
མཐའ་དག་ལ་མེད་དོ་ཞེས་སྐུར་པ་འདེབས་པ་དེ་ཡི་ཕྱིར། །
ཁྱོད་ནི་སྐྱེ་བོ་དམ་པས་བཞེད་པར་མི་འགྱུར་ཞིང་གངགི་་་་་་
ཕྱིར། །ཁྱོད་ལ་རང་ཕྱོགས་བཞག་པ་མེད་པས་སུན་ཅི་ཕྱིན་
དུ་རྒོལ་བ་སྟེ་རང་ཕྱོགས་བཞག་པ་དང་བྲལ་བས་གཞན་ཕྱོགས་་་་་
སེལ་བའང་ཡིན། །བཤད་པ། སུན་འབྱིན་པས་སུན་དབྱུང་བྱ་
མ་ཕྲད་པར་སུན་ནི་འབྱིན་པར་བྱེད་དམ། །འོན་ཏེ་འཕྲད་
ནས་སུན་འབྱིན་པ་ཡིན་ཞེས་རང་གི་ཚིག་ལའང་ཐལ་བ་མཚུངས་
པར་སྨྲས་ཟིན་པའི་ཉེས་པ་འདིར་གང་ལ། །ངེས་པར་སུན་
འབྱིན་དང་སུན་དབྱུང་བྱ་གཉིས་ཀ་རང་བཞིན་གྱིས་གྲུབ་ཅེས་་་་་་
ཕྱོགས་ཡོད་པའི་རྒོལ་བ་དེ་ལ་འགྱུར་གྱི་དབུ་མ་པ་བདག་ལ་དེ་
གཉིས་རང་བཞིན་གྱིས་གྲུབ་པའི་ཕྱོགས་འདི་ནི། །ཡོད་པ་མིན་
པས་གཉིས་ཀ་རང་བཞིན་གྱིས་མ་གྲུབ་པ་འདོད་པས་ཐལ་་་་་་་་་
མཚུངས་པར་འགྱུར་བ་འདི་ནི་སྲིད་པ་མ་ཡིན་ནོ། །གཞན་

དབུ་མ་འཇུག་པའི་མཆན་འགྲེལ།148
ཡང་རང་བཞིན་མེད་པའི་སུན་འབྱིན་པ་ལས་མངོན་པར་འདོད་་་་
པའི་དོན་རྟོགས་པར་ནུས་ཏེ་ཇི་ལྟར་གཟུགས་བརྙན་ཞེས་བྱ་པ་ཅི་
ཡང་མེད་མོད་ཁྱོད་ཀྱིས་ཉི་མའི་དཀྱིལ་འཁོར་ལ་ཡོད་པའི་་་་་་་
གཟས་བཟུང་ལ་སོགས་ཁྱད་པར་རྣམས། །ཆུ་དྭངས་པ་སོགས་སུ་
ཉི་མའི་གཟུགས་བརྙན་ཤར་བ་ལ་ཡང་གཟས་བཟུང་བ་ལ་་་་་
སོགས་པ་རྣམས་གང་གི་ཚེ་མཐོང་ཞིང་རྟོགས་པར་འགྱུར་ལ།
དེའི་སྐབས་སུ་གཟུགས་བརྙན་རང་བཞིན་མེད་པས་ཉི་མའི་དཀྱིལ་
འཁོར་དང་ནི་གཟུགས་བརྙན་རྣམ་པར་ཕྲད་དང་མ་འཕྲད་་
པར་དཔྱད་ན། །མི་རིགས་ཤིང་དཔྱད་དུ་མེད་མོད་ཀྱི་ཆུ་དྭངས་
པ་དང་གཟུགས་ཉེ་བའི་རྐྱེན་ལ་བརྟེན་ནས་གཟུགས་བརྙན་ཐ་་་་་
སྙད་ཙམ་ཞིག་ཏུ་རྟེན་འབྲེལ་གྱིས་འབྱུང་བར་འགྱུར་ཞིང་།
རང་བཞིན་མེད་ཀྱང་ཉི་མའི་ཁྱད་པར་རྟོགས་པར་ནུས། །མེ་ལོང་
ལ་སོགས་པའི་ནང་དུ་མི་བདེན་བཞིན་དུའང་རང་གི་བྱད་་་་་
བཞིན་མཛེས་པར་བསྒྲུབ་པར་བྱ་བའི་ཕྱིར་དུ། །སྒྲུབ་པའི་ནུས་
པ་དང་ལྡན་པ་དེ་ནི་ཡོད་པ་ཇི་ལྟ་བར་དེ་བཞིན་དུ་རང་བཞིན་་
མེད་པའི་སུན་འབྱིན་གྱིས་སུན་དབྱུང་བྱ་སུན་འབྱིན་པ་འདིར་་་་་་
ཡང་ཤེས་རབ་ཀྱི་གདོང་མི་ཤེས་པའི་དྲི་མ། །སྦྱང་བར་བྱ་བ་ལ་
ནུས་པ་མཐོང་བར་འགྱུར་བའི་གཏན་ཚིགས་ནི་རང་བཞིན་་་
གྱིས་སྟོང་པའི་སུན་འབྱིན་གྱིས་སུན་དབྱུང་བྱ་སུན་འབྱིན་ནུས། །

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽149
རང་བཞིན་གྱིས་སྟོང་ཞིང་འཐད་པ་དང་བྲལ་བ་ལས་ཀྱང་་་་་་་
བསྒྲུབ་བྱ་སྒྲུབ་པ་རྟོགས་པར་ནུས་ཞེས་པས་རང་ཚིག་ལ་ཐལ་་་་་
བར་མཚུངས་པའི་སྐྱོན་མེད་པར་ཤེས་པར་བྱའོ། །དེ་ལ་ཁ་ཅིག་
རང་རྒྱུད་པ་རྣམས་དབུ་མའི་བསྟན་བཅོས་འདི་རྒྱུས་འབྲས་བུ་རང་
བཞིན་གྱིས་བསྐྱེད་ན་ཕྲད་ནས་སམ་མ་ཕྲད་པར་སྐྱེད་ཅེས་བསྐྱེད་་་་་
པར་བྱེད་པའི་རྒྱུ་ལ་དཔྱད་པའི་སྐབས་སུ་བབ་པ་ཡིན་གྱི་གསལ་་་་་
བའམ་ཤེས་པར་བྱེད་པ་ནི་མ་ཡིན་ལ། སུན་དབྱུང་བྱ་འབྱིན་བྱེད་
ཕྲད་པ་དང་མ་ཕྲད་པའི་བརྒལ་བ་ཡང་གསལ་བར་བྱེད་པའི་རྒྱུ་ལ་་
བརྗོད་པ་ཡིན་གྱི། སྐྱེད་པར་བྱེད་པ་ལ་ནི་བརྒལ་བ་མ་ཡིན་པས་ཁོ་
བོ་ཅག་གི་རྒྱུས་འབྲས་བུ་བསྐྱེད་ན་ཕྲད་མ་ཕྲད་ཅེས་ཚིག་རྣམས་་་་
ལྟག་ཆོད་ཀྱི་སྐབས་མེད་པ་ཉིད་དོ་ཞེས་གང་སྨྲ་བར་བྱེད་པ་རང་་་་་
རྒྱུད་པ་དེའི་གསལ་བྱེད་རྒྱུའི་སྒོ་ནས་ལན་འདེབས་པ་འདི་ནི་ལན་་་་
མ་ཡིན་ཏེ། གང་གི་ཕྱིར་གླགས་རྩད་པའི་གོ་སྐབས་དང་བཅས་
པའི་དངོས་པོ་བརྗོད་ན་ཕ་རོལ་པོ་རྒྱུ་འབྲས་དངོས་སྨྲ་རྣམ་རིགས་་་
པའི་དཔུང་མི་བཟོད་པ་ཉིད་ཡིན་ལ། སྐྱེད་པར་བྱེད་པ་ཕྲད་མ་
ཕྲད་སོགས་ཀྱི་གནོད་པ་ལྟར་གསལ་བར་བྱེད་པ་ལ་ཡང་ལྤགས་་་་་
རྩད་པའི་སྐབས་ཡོད་པ་ཡིན་པས་དེའི་ལན་མི་རིགས་པ་ཉིད་དོ། །
གཞན་ཡང་རང་རྒྱུད་པ་འདིས་བསྟན་བཅོས་སུ་རང་བཞིན་མེད་་་་
པར་དམ་བཅས་པའི་དོན་བསྒྲུབ་པའི་ཕྱིར་གཏན་ཚིགས་སུ་ཡོངས་་

150 དབུ་མ་འཇུག་པའི་མཆན་འགྲེལ།
སུ་བཟུང་བའི་སྒྲུབ་བྱེད་ཀྱི་སུན་འབྱིན་པ་རྣམས་ལ་ལྟག་ཆོད་
འགོད་པར་བྱེད་པའི་ལན་སྨྲ་བར་བྱེད་པ་དེའི་ཕྱིར་འདི་ནི་གཞན་་་
གྱིས་སུན་དབྱུང་བར་བྱ་བ་ཁོ་ན་ཡིན་པས་ཁོ་བོ་ཅག་ཐལ་འགྱུར་བ་
དག་གིས་བཏབ་པའི་ལན་ཁོ་ན་ཆེས་མཛེས་སོ། །ད་ནི་དངོས་པོ་སྨྲ་
བ་རྣམས་ཀྱིས་དབུ་མ་པ་རྣམས་ལ་སྐྱོན་གང་བརྗོད་པ་དེ་དབུ་མ་་
པའི་འདོད་པ་ཁོང་དུ་མ་ཆུད་པར་བརྗོད་པར་བྱ་བ་ཡིན་ནོ་ཞེས་་་་་
བསྟན་པར་བྱ་བའི་ཕྱིར། གལ་ཏེ་བདག་དབུ་མ་པས་རང་གི་
བསྒྲུབ་བྱ་གོ་བྱེད་ཀྱི་གཏན་ཚིགས་དངོས་པོ་ཉིད་དུ་རང་གི་་་་
མཚན་ཉིད་ཀྱིས་གྲུབ་པ་དང་། །དངོས་སུ་གོ་བྱ་ཉིད་དུ་འགྱུར་
བའི་བསྒྲུབ་བྱའི་ངོ་བོའང་རང་བཞིན་གྱིས་ཡོད་པར་གྱུར་པ་་་་་
ཁས་བླངས་ན། །ཁྱོད་ཀྱི་རྟགས་དང་བསྒྲུབ་བྱ་ཕྲད་པ་ལ་སོགས་
པའི་རིགས་པ་མཚུངས་པ་ཉེ་བར་སྦྱོར་བའི་སྒོ་ནས་སུན་འབྱིན་་
O
པར་འགྱུར་བ་ཞིག་ན། །རྟགས་བསྒྲུབ་བྱ་ངོ་བོ་ཉིད་ཀྱིས་གྲུབ་པ་
དེ་ཡང་རང་བཞིན་གྱིས་ཡོད་པ་མིན་པས་ཁོ་བོ་ལ་ཁྱོད་ཀྱི་སྨྲ་བ་
འདི་རང་ཡི་ཆད་པའི་རྒྱུ་འབའ་ཞིག་ཡིན་གྱི་ཁོ་བོ་ལ་མི་གནོད་་
དོ༑ །གཞན་ཡང་ཇི་ལྟར་རྨི་ལམ་དང་སྒྱུ་མ་ལ་སོགས་པ་དངོས་པོ་སྨྲ་
བ་རང་གི་ཕྱོགས་ལ་གྲུབ་པའི་དཔེ་རྣམས་ཁོ་ནས་ཕྱི་ནང་གི་དངོས་
རྣམས་མཐའ་དག་དངོས་པོ་རང་བཞིན་མེད་པར་རྟོགས་སུ་་་
གཞུག་པར་ནི། །ནུས་པར་ཆེས་སླ་བ་ཇི་ལྟར་དེ་ལྟར་རང་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽151
བཞིན་ཡོད་པ་གཞན་དབུ་མ་པ་དག་ལ། །ཁོང་དུ་ཆུད་པར་
བྱེད་པ་དེ་བདེ་བླག་ཏུ་ནི་ནུས་པ་མ་ཡིན་ཏེ་རྒོལ་བ་གཉི་ག་ལ་་་
གྲགས་པའི་དཔེ་ཡོད་པ་མ་ཡིན་ནོ། །ཁོ་བོ་ནི་དངོས་པོ་འགའ་ཡང་
རང་བཞིན་ཅུང་ཟད་ཀྱང་ཁས་མི་ལེན་ནོ། །དེས་ན་ཁོ་བོས་རྩོད་པ་
ཐམས་ཅད་བཟློག་པ་ཡིན་ལ། ལན་སུས་ཀྱང་བརྗོད་ནུས་པ་མ་
ཡིན་ནོ། །འཇིག་རྟེན་རྣམས་དར་གྱི་སྲིན་བུ་ལྟར་རང་གི་རྣམ་རྟོག་
གི་སྦུབས་ཀྱིས་བཏུམས་པའི་སྟེང་རྟོག་གེ་ངན་པའི་དྲ་བས་་་་་་
འཇིག་རྟེན་ཅི་སྟེ་འདིར་བཅོལ་བའམ་གནོད་པ་བྱེད། །གཞན་
ཡང་ཆོས་བདག་མེད་སྐབས་མཐའ་བཞི་སྐྱེ་མེད་རྟེན་ཅིང་འབྲེལ་་་་
བར་འབྱུང་བ་རྣམ་པར་བཞག་པ་དང་གང་ཟག་བདག་མེད་སྟོན་་་་
སྐབས་བརྟེན་ནས་གདགས་པ་རྣམ་པར་བཞག་པའི་སྐབས་སུ་་་་་
གཞན་གྱི་སྟེ་དངོས་པོ་སྨྲ་བའི་ཕྱོགས་ལ་སུན་འབྱིན་པ་གང་བཤད་་་
པ་དེ་ཉིད་ལས་གཞན་པའི། རྒྱུ་འབྲས་ངོ་བོ་ཉིད་ཀྱིས་སྨྲ་བ་ལ་སུན་
འབྱིན་ལྷག་མ་ཆོས་བདག་མེད་སྟོན་སྐབས་བདག་ལས་མ་ཡིན་པ་
ལ་སོགས་པ་གོང་དུ་བསྟན་པ་སྟེ་དངོས་པོ་རྣམས་མཐའ་བཞི་་་་་་་
ལས་སྐྱེ་མེད་བསྟན་པ་ཡང་ནི་ཤེས་བྱས་ནས། །རྒྱུས་འབྲས་བུ་
ཕྲད་ནས་བསྐྱེད་དམ་སོགས་ཕྲད་པ་ལ་སོགས་པའི་ཕྱོགས་ཀྱི་་་་་་
ལན་གང་མིག་དང་ཁབ་ལེན་གྱི་དཔེ་དག་གི་ཆེད་དུ་མཐའ་བཞི་་་
ལས་སྐྱེ་བ་མེད་པས་ཕྲད་མ་ཕྲད་དཔྱད་དུ་མེད་ཅེས་འདིར་་་་་་་་་

152 དབུ་མ་འཇུག་པའི་མཆན་འགྲེལ།
གཏང་བྱ། །དེའི་ཕྱིར་སུན་ཅི་ཕྱིན་དུ་རྒོལ་བ་པོ་ཡང་ཁྱོད་ཀྱིས་
སྨྲས་པ་ཇི་ལྟར་ཡོད་མིན་པ། །དེ་སྐད་སྔར་རྟོག་རྣམས་དངོས་
པོ་ཡོད་ནུ་སོགས་ཀྱིས་བཤད་ཟིན་པའི་ཕྱིར་ན་སུན་ཅི་ཕྱིན་དུ་རྒོལ་
བའི་མཚན་ཉིད་འདི་རྣམ་པ་ཐམས་ཅད་དུ་མི་རིགས་པ་དེ་ལྟ་བུ་ལ་
སོགས་པ་དངོས་པོ་མཐའ་དག་ལ་སྐུར་བ་འདེབས་པར་ཐལ་བ་་་་་་
སོགས་ལྷག་མ་བདེན་གཉིས་ཀྱི་ལན་གྱི་ཕྱོགས་འདི་ཉིད་ཀྱིས་་་་་་
རྟོགས་པར་བྱའོ། །དེ་ཡན་གྱིས་བདག་མེད་གཉིས་བསྟན་ཏོ། །
བདག་མེད་འདི་ནི་མདོར་བསྡུ་ན་འགྲོ་བ་རྣམས་དགྲོལ་ཕྱིར༎
ཆོས་ཀྱི་བདག་མེད་དང་གང་ཟག་གི་བདག་མེད་པའི་དབྱེ་བས་
རྣམ་གཉིས་གསུངས། །དེ་ལ་གང་ཟག་གི་བདག་མེད་པ་ནི་རང་
སངས་རྒྱས་རྣམས་དང་། ཉན་ཐོས་རྣམས་ཉོན་མོངས་པའི་སྒྲིབ་པ་
ལས་རྣམ་པར་དགྲོལ་བར་བྱ་བའི་ཕྱིར་བསྟན་ལ། བྱང་ཆུབ་སེམས་
དཔའ་རྣམས་ཆོས་ཐམས་ཅད་ཀྱི་རང་བཞིན་ཐུགས་སུ་ཆུད་དེ་རྣམ་
པ་ཐམས་ཅད་མཁྱེན་པ་ཉིད་ཐོབ་པའི་ཉོན་མོངས་དང་ཤེས་སྒྲིབ་བ་་་་
ལས་རྣམ་པར་དགྲོལ་བར་བྱ་བའི་ཕྱིར་ནི་བདག་མེད་གཉི་་་་་་་་
བསྟན་ནོ། །ཉན་ཐོས་དང་རང་སངས་རྒྱས་རྣམས་ཀྱིས་ཀྱང་རྟེན་
ཅིང་འབྲེལ་བར་འབྱུང་བ་རྐྱེན་ཉིད་འདི་པ་ཙམ་མཐོང་མོད་ཀྱི།
དེ་ལྟར་ན་ཡང་དེ་དག་ཤེས་བྱ་ལྷུར་མི་ལེན་པའི་ཕྱིར་དེ་ལ་ཆོས་ཀྱི་་་་
བདག་མེད་པ་ཡོངས་སུ་རྫོགས་པར་སྒོམ་པ་མེད་དོ། །པས་ཆོས་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽153
བདག་མེད་རྒྱས་པ་མ་བསྟན་ཏོ། །རྣམ་གྲོལ་དོན་དུ་གཉེར་བས་
ཁམས་གསུམ་ན་སྤྱོད་པའི་ཉོན་མོངས་པ་སྤོང་བའི་ཐབས་ཙམ་ཞིག་
ནི་ཡོད་དོ། །དེས་ན་དེ་དག་ལ་ཆོས་བདག་མེད་མཚན་མ་མེད་ཅིང་
རྩོལ་བ་མེད་པའི་མཚན་ཉིད་ཅན། སངས་རྒྱས་ཀྱི་ཆོས་རྣམས་ཐོབ་
པའི་རྟེན་དུ་གྱུར་པ་དེ་ཡོད་པ་མ་ཡིན་པས་གང་ཟག་གི་བདག་མེད་
པ་མ་ལུས་པར་སྒོམ་པ་ནི་ཡོད་པར་རྣམ་པར་བཞག་གོ། །གང་ཟག་
བདག་མེད་རྒྱས་པར་བསྟན་ཏོ། །དེ་ལྟར་ན་ཡང་གང་ཟག་བདག་
མེད་རྟོགས་པ་ཕུང་པོ་རང་བཞིན་མེད་པར་རྟོགས་པ་ལ་རག་ལས་་་
པའི་ཕྱིར། ཆོས་ཀྱི་བདག་མེད་རྟོགས་པ་མེད་པ་མ་ཡིན་ནོ། །དེ་
ལྟར་སྟོན་པས་སླར་ཡང་བདག་མེད་གཉིས་པོ་འདི་ཉིད་ནི། །
གདུལ་བྱ་རྣམས་ལ་རང་རང་གི་བསམ་པའི་དབང་གིས་ཁྱེ་སྟེ་་་་་
རྣམ་མང་གསུངས། །དེ་ལ་སྤྲོས་དང་བཅས་པར་སྟོང་པ་
ཉིད༑ །ཕྱིའི་སྟོང་པ་ཉིད་སོགས་བཅུ་དྲུག་བཤད་ནས་མདོར་
བསྡུས་ཏེ། །སླར་ཡང་རབ་འབྱོར་སོགས་ལ་བཞིར་བཤད་དེ་
སྟོང་པ་ཉིད་ཉི་ཤུ་པོ་དེ་དག་ལ་ནི། །ཐེག་ཆེན་དུ་ཡང་བཞེད་
པ་ཡིན་ནོ། །ཤེས་སྒྲིབ་ཀྱི་གཉེན་པོར་ཆོས་ཀྱི་བདག་མེད་རྒྱས་པར་
བསྟན་པ་ཡིན་པའི་ཕྱིར་རོ། །གང་ཕྱིར་མིག་དེ་ཡི་རང་བཞིན་ངོ་
བོ་ཉིད་ཀྱིས་སྟོང་པ་དེ། །ཡིན་པའི་ཕྱིར་མིག་ནི་མིག་གིས་སྟོང་
ངོ་སྟེ་དེའི་རང་བཞིན་དེ་ཡིན་པའི་ཕྱིར་རོ། །དེ་བཞིན་དུ་རྣ་བ་

154 དབུ་མ་འཇུག་པའི་མཆན་འགྲེལ།
དང་སྣ་དང་ལྕེ་དང༌། །ལུས་དང་ཡིད་ཀྱང་བསྙད་པར་བྱའོ། །
རང་བཞིན་མི་འདོར་བའི་ཐེར་ཟུག་ཏུ་གནས་པ་མ་ཡིན་པ་་་་་་་
དང༌། །ཅུང་ཟད་ཅིག་གནས་ནས་ལྡོག་པར་འགྱུར་བའི་འཇིག་
པ་མ་ཡིན་པ་ཉིད་ཀྱི་ཕྱིར། །མིག་ལ་སོགས་པ་དྲུག་པོ་ཡི་རང་
བཞིན་ཡོད་ན་མི་ལྡོག་པ་དང་ཐེར་ཟུག་ཡིན་ཏེ། རང་བཞིན་དག་
ནི་བཅོས་མིན་དང་། །གཞན་ལ་ལྟོས་པ་མེད་པ་ཡིན། །ཞེས་སོ། །
རང་བཞིན་མེད་པ་ཉིད་གང་ཡིན་པ། །དེ་ནི་ནང་སྟོང་པ་
ཉིད་དུ་འདོད་དོ། །གང་གི་ཕྱིར་ཕྱིའི་ཆོས་གཟུགས་དེ་ཡི་རང་
བཞིན་ངོ་བོ་ཉིད་ཀྱིས་སྟོང་པ་དེ། །ཡིན་པའི་ཕྱིར་ཐེར་ཟུག་
གནས་མིན་འཇིག་པ་མིན་པས་གཟུགས་ནི་གཟུགས་ཀྱིས་སྟོང༌།།
སྒྲ་དང་དྲི་དང་རོ་དང་རེག་བྱ་དང༌། །ཆོས་རྣམས་ཉིད་ཀྱང་
དེ་བཞིན་དུ་སྟོང་པ་ཡིན་ནོ། །གཟུགས་སོགས་རང་བཞིན་
གྱིས་གྲུབ་པ་མེད་པ་ཉིད་ནི། །ཕྱི་རོལ་སྟོང་པ་ཉིད་དུ་འདོད་
དོ༑ །དེ་ཡང་མིག་ལ་སོགས་པའི་དབང་པོའི་རྟེན་རྣམས་ནི་སེམས་
ཅན་དུ་གཏོགས་པའི་ཕྱིར་དང་། གཞན་གྱི་མིག་གི་རྣམ་པར་ཤེས་
པའི་ཡུལ་ཡིན་པས་གཉིས་ཆར་ཞེས་གསུངས་ཏེ་འདི་ཡང་རང་་་་་
བཞིན་མེད་པ་ཉིད་ནི། །ཕྱི་ནང་སྟོང་པ་ཉིད་ཡིན་ནོ། །
འདུས་བྱས་དང་འདུས་མ་བྱས་ཀྱི་ཆོས་རྣམས་རང་བཞིན་མེད་་
པ་ཉིད་ནི། །མཁས་པས་སྟོང་པ་ཉིད་ཅེས་བསྙད་ལ། །སྟོང་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽155
ཉིད་དེ་ཡང་སྟོང་ཉིད་ཀྱི། །ངོ་བོའི་སྟོང་པར་འདོད་པ་ཡིན་
ནོ༑ །སྟོང་ཉིད་ཅེས་བྱ་བའི་སྟོང་ཉིད་གང༌། །སྟོང་པ་ཉིད་
སྟོང་པ་ཉིད་དུ་འདོད་དེ། །སྟོང་ཉིད་ལ་དངོས་པོར་མངོན་
པར་ཞེན་པའི་དངོས་པོའི་བློ་ཅན་གྱི། །འཛིན་པ་བཟློག་ཕྱིར་
གསུངས་པ་ཡིན་ནོ། །ཀུན་རྟོག་ཐམས་ཅད་སྤངས་པའི་ཕྱིར། །
སྟོང་ཉིད་བདུད་རྩི་སྟོན་མཛད་པ། །གང་ཞིག་དེ་ལ་ཞེན་གྱུར་ན། །
དེ་ནི་ཁྱོད་ཀྱིས་ཤིན་ཏུ་སྨད་། །ཅེས་སོ། །སེམས་ཅན་དང་སྣོད་ཀྱི་
འཇིག་རྟེན་ནི། །མ་ལུས་པ་ཁྱབ་བྱེད་ཉིད་ཀྱི་ཕྱིར་དང་། །
ཕྱོགས་རྣམས་ཚད་མེད་པ་བསྒོམ་པའི་དཔེ་ཡིན་པས་མུ་མཐའ་་
ནི༑ །མེད་ཕྱིར་ཕྱོགས་རྣམས་ཆེན་པོ་ཉིད། །འདི་དག་བཅུ་
ཆར་ཡང་ཕྱོགས་རྣམས་ཀྱིས། །སྟོང་པ་ཉིད་ནི་གང་ཡིན་པ་
དེ༑ །ཆེན་པོ་སྟོང་པ་ཉིད་ཡིན་དེ། །ཕྱོགས་ནི་ཆེན་པོའོ་སྙམ་དུ་
ཆེན་པོར་འཛིན་པ་དང་མུ་སྟེགས་བྱེ་བྲག་པས་ཕྱོགས་རྫས་སུ་་
འདོད་པ་བཟློག་པའི་ཕྱིར་ཤར་ཕྱོགས་ནི་ཤར་ཕྱོགས་ཀྱིས་སྟོང་ངོ་་
གསུངས་སོ། །དེ་ནི་དགོས་པ་མཆོག་ཡིན་པས། །དོན་དམ་
མྱ་ངན་འདས་པ་ཡིན། །དེ་ནི་དེ་ཡིས་སྟོང་པ་ཉིད་གང་ཡིན་
པ༑ །དེ་ནི་དོན་དམ་སྟོང་ཉིད་དེ། །མྱང་འདས་དངོས་པོར་
མངོན་ཞེན་པའི་བློ་ཅན་གྱི། །དེ་འཛིན་པ་བཟློག་པར་བྱ་བའི་
ཕྱིར༑ །དོན་དམ་མཁྱེན་པས་དོན་དམ་པ། །སྟོང་པ་ཉིད་ནི་

156 དབུ་མ་འཇུག་པའི་མཆན་འགྲེལ།
བསྟན་པར་མཛད་དོ། །རྐྱེན་ལས་བྱུང་བའི་ཕྱིར་ཁམས་
གསུམ་པོ། །འདུས་བྱས་ཡིན་པར་ངེས་པར་བསྙད། །དེ་ནི་
དེ་ཡིས་སྟོང་པ་ཉིད་གང་ཡིན་པ། །དེ་ནི་འདུས་བྱས་སྟོང་པ་
ཉིད་ཅེས་གསུངས་སོ། །གང་ལ་སྐྱེ་བ་དང་གནས་པ་མི་རྟག་པ་
ཉིད༑ །དེ་དག་མེད་པ་འདུས་མ་བྱས། །དེ་ནི་དེ་ཡིས་སྟོང་
པ་ཉིད་གང་ཡིན་པ། །དེ་ནི་འདུས་མ་བྱས་སྟོང་པ་ཉིད་དོ།
ལོངས་སྤྱོད་རྫོགས་པའི་སྐུ་གང་ལ་རྟག་པ་ལ་སོགས་པའི་མཐའ་་་་
ནི་ཡོད་པ་མིན་པ། །དེ་ནི་མཐའ་ལས་འདས་པར་བརྗོད། །
དེ་དེ་ཁོ་ནས་སྟོང་པ་ཉིད་དེ། །དེ་ལ་མཐའ་ལས་འདས་པ་
སྟོང་པ་ཉིད་ཅེས་བསྙད་དོ། །ཐོག་མ་དང་པོ་ཐ་མ་མཐའ།
དེ་དག་མེད་པས་འཁོར་བ་ནི། །ཐོག་མ་དང་ཐ་མ་མེད་པར་
བརྗོད༑ །འགྲོ་འོང་དང་བྲལ་ཕྱིར་རྨི་ལམ་ལྟའི། །སྲིད་འདི་
དེ་ཡིས་དབེན་པ་ཉིད་གང་ཡིན་པ། །དེ་ནི་ཐོག་མ་དང་ཐ་མ༎
མེད་པ་སྟོང་པ་ཉིད་དོ་ཞེས། །བསྟན་བཅོས་ལས་ནི་ངེས་
པར་བསྙད་དོ། །སྔོན་མཐའ་མངོན་ནམ་ཞེས་ཞུས་ཚེ། །ཐུབ་པ་
ཆེན་པོས་མིན་ཞེས་གསུངས། །འཁོར་བ་ཐོག་མ་མཐའ་མེད་དེ། །
དེ་ལ་སྔོན་མེད་ཕྱི་མ་མེད། །ཅེས་སོ། །དོར་བ་ཞེས་བྱ་བ་འཐོར་
བ་དང་། །འབོར་བ་ལ་ནི་ངེས་པར་བརྗོད། །དོར་བ་མེད་
ཅིང་གཏོང་བ་མེད་པ་སྟེ། །འགའ་ཡང་དོར་བ་མེད་པ་ཐེག་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽157
ཆེན་གྱི་ཆོས་གང་ཡིན་པའོ། །དོར་བ་མེད་པ་དེ་ཉིད་ཀྱིས། །
དེ་ཉིད་སྟོང་པ་ཉིད་གང་ཡིན་པ། །དེ་དེའི་ཕྱིར་ན་དོར་བ་
མེད་པ། །སྟོང་པ་ཉིད་ཅེས་བྱ་བར་བརྗོད་དོ། །འདུས་བྱས་
ལ་སོགས་པའི་ངོ་བོ་ཉིད་ནི། །གང་གི་ཕྱིར་སློབ་མ་དང་རང་
སངས་རྒྱས་དང༌། །རྒྱལ་སྲས་རྣམས་དང་དེ་བཞིན་གཤེགས་
པ་རྣམས་ཀྱིས། །མ་མཛད་པ་དེའི་ཕྱིར་འདུས་བྱས་ལ། །
སོགས་པ་རྣམས་ཀྱི་ངོ་བོ་ཉིད་ནི། །རང་བཞིན་ཉིད་དུ་
བསྙད་པ་སྟེ། །དེ་ཉིད་ཀྱིས་དེ་སྟོང་ཉིད་གང་ཡིན་པ། །དེ་ནི་
རང་བཞིན་སྟོང་པ་ཉིད་དོ། །ཁམས་བཅོ་བརྒྱད་དང་རེག་པ་
དྲུག་དང་། །དེ་ལས་བྱུང་བའི་ཚོར་བ་དྲུག་དང་། །གཟུགས་
ཅན་དང་གཟུགས་ཅན་མིན་པ་དང་དེ་བཞིན། །འདུས་བྱས་
དང་འདུས་མ་བྱས་པའི་ཆོས་རྣམས། །ཆོས་དེ་དག་ནི་ཐམས་
ཅད་ཀྱི། །དེ་དག་གི་དབེན་པའི་སྟོང་ཉིད་གང་ཡིན་པ་ནི་ཆོས་
ཐམས་ཅད་ཀྱི་སྟོང་པ་ཉིད་དོ། །གཟུགས་རུང་ལ་སོགས་པ་
བདེན་པའི་དངོས་པོ་མེད་པ་གང་ཡིན་པ། །དེ་ནི་རང་གི་
མཚན་ཉིད་སྟོང་པ་ཉིད། ྋ །དེ་རྒྱས་པར་བསྟན་པའི་ཕྱིར་གཞི་
གཟུགས་ནི་གཟུགས་སུ་རུང་བའི་མཚན་ཉིད་ཅན་དང༌། །
ཚོར་བ་ནི་ཉམས་སུ་མྱོང་བའི་བདག་ཉིད་ཅན་དང་། །འདུ་
ཤེས་ནི་མཚན་མར་འཛིན་པ་སྟེ། །འདུ་བྱེད་ནི་མངོན་པར་

158 དབུ་མ་འཇུག་པའི་མཆན་འགྲེལ།
འདུ་བྱེད་པའོ། །ཡུལ་ལ་སོ་སོར་རྣམ་པར་རིག་པ་ནི། །རྣམ་
ཤེས་རང་གི་མཚན་ཉིད་དོ། །ཕུང་པོའི་ནི་སྡུག་བསྔལ་རང་
མཚན་ཉིད། །ཁམས་ཀྱི་བདག་ཉིད་ནི་སྦྲུལ་གདུག་པ་ལྟ་བུར་
འདོད༑ །སྐྱེ་མཆེད་རྣམས་ནི་སངས་རྒྱས་ཀྱིས། །རྣམ་ཤེས་སྐྱེ་
བའི་སྒོར་འགྱུར་བ་ཉིད་དུ་གསུངས། །རྟེན་ཅིང་འབྲེལ་བར་
འབྱུང་བ་གང༌། །དེ་ནི་རྒྱུ་རྐྱེན་འདུ་འཕྲོད་པའི་མཚན་ཉིད་
དོ༑ །ལམ་གཏོང་བ་ནི་སྦྱིན་པའི་ཕ་རོལ་ཏུ་ཕྱིན་པ་དང་། །
ཚུལ་ཁྲིམས་ནི་གདུང་བ་མེད་པའི་མཚན་ཉིད་ཅན་དང་
བཟོད་པ་ནི།  ཾ །ཁྲོ་བ་མེད་པའི་མཚན་ཉིད་ཅན་དང་བརྩོན་
འགྲུས་ཀྱི་མཚན་ཉིད་ནི། །ཁ་ན་མ་ཐོ་བ་མེད་པ་ཉིད་དོ།
བསམ་གཏན་ནི་སེམས་སྡུད་པའི་མཚན་ཉིད་ཅན་དང་།
ཤེས་རབ་ནི་ཆགས་པ་མེད་པའི་མཚན་ཉིད་ཅན་ཉིད་དེ། །ཕ་
རོལ་ཏུ་ཕྱིན་པ་དྲུག་རྣམས་ཀྱི། །མཚན་ཉིད་འདི་དག་ཡིན་
པར་བརྗོད། །བསམ་གཏན་རྣམས་དང་ཚད་མེད་པ་དང་། །
དེ་བཞིན་དུ་གཞན་གང་གཟུགས་མེད་པ། །དེ་དག་ནི་འདོད་
པ་ལ་འདོད་ཆགས་དང་བྲལ་ཏེ་ཁོང་ཁྲོ་བ་སྤང་བ་ལས་ཐོབ་པས་ན་
ཡང་དག་པ་མཁྱེན་པ་ཡིས། །སེམས་མི་འཁྲུགས་པའི་མཚན་
ཉིད་ཅན་དུ་གསུངས། །བྱང་ཆུབ་ཕྱོགས་ཀྱི་ཆོས་སུམ་ཅུ་རྩ་
བདུན་ནི། །འཁོར་བ་ལས་འདའ་བའི་རྒྱུ་ཡིན་པས་ངེས་པར་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽159
འབྱུང་བྱེད་ཐར་པ་རང་གི་མཚན་ཉིད་ཅན་ནོ། །རྣམ་པར་ཐར་
པའི་སྒོ་སྟོང་པ་ཉིད་ཀྱི་མཚན་ཉིད་ནི། །དངོས་པོ་མ་དམིགས་
པས་རྣམ་པར་རྟོག་པའི་དྲི་མས་མ་སྦགས་པའོ། །དངོས་པོར་
དམིགས་པ་མེད་པས་བདེན་པས་རྣམ་པར་དབེན་པ་ཉིད་་་་་་
དང༌། །རྣམ་ཐར་མཚན་མ་མེད་པ་ནི་མཚན་མ་ཐམས་ཅད་ཞི་བ་
ཉིད་དེ་མེད་པའོ། །རྣམ་པར་ཐར་བའི་སྒོ་གསུམ་པ་སྨོན་པ་མེད་
པའི་མཚན་ཉིད་ནི་སྡུག་བསྔལ་ཅན་ལ་དེར་ལྟ་བ་དང་། །སྲིད་
པའི་ཕུན་ཚོགས་དང་མྱང་འདས་ལའང་མི་སྨོན་པས་གཏི་མུག་་་་་
མེད་པའོ་རྣམ་ཐར་བརྒྱད་རྣམས་ཀྱི། །མཚན་ཉིད་ནི་སྙོམས་
འཇུག་གི་སྒྲིབ་པ་ལས་རྣམ་པར་གྲོལ་བར་བྱེད་པའོ། །འབྲས་བུ་
སྟོབས་རྣམས་ཀྱི་མཚན་ཉིད་ནི་ཤིན་ཏུ་རྣམ་པར་ནི། །འཇུག་
ཅིང་ཡུལ་གཏན་ལ་འབེབས་པ་ཐོགས་པ་མེད་པའི་རང་བཞིན་
དུ་གསུངས། །སྐྱོབ་པའི་མི་འཇིགས་པ་རྣམས་ནི། །སུས་ཀྱང་
གཞན་དུ་བྱར་མེད་པས་ཤིན་ཏུ་བརྟན་པའི་ངོ་བོ་ཡིན། །སོ་
སོར་ཡང་དག་རིག་པ་རྣམས་ནི། །སྤོབས་པ་ལ་སོགས་པ་
ཆད་ཅིང་གཏུགས་པ་མེད་པའི་མཚན་ཉིད་ཅན་ནོ། ྋ །འགྲོ་ལ་
ཕན་པ་ཉེ་བར་སྒྲུབ་པ་ནི། །བྱམས་པ་ཆེན་པོ་ཞེས་བྱ་འོ། །
སྡུག་བསྔལ་ཅན་རྣམས་ཡོངས་སུ་སྐྱོབ་པ་ནི། །ཐུགས་རྗེ་ཆེན་
པོའོ་དགའ་བ་ནི། །རབ་དགའི་མཚན་ཉིད་ཅན་ནོ་བཏང་

160 དབུ་མ་འཇུག་པའི་མཆན་འགྲེལ།
སྙོམས་ནི། །རྗེས་སུ་ཆགས་པ་དང་ཁོང་ཁྲོ་བ་གཉིས་དང་བྲལ་
བས་མ་འདྲེས་པའི་མཚན་ཉིད་ཅན་ཞེས་བྱ་ལ། །སངས་རྒྱས་
ཀྱི་ཆོས་ནི་མ་འདྲེས་པ། །བཅུ་དང་བརྒྱད་དུ་སྐུ་འཁྲུལ་པ།
གསུང་ཅ་ཅོ། ཐུགས་སྙེལ་བ། མཉམ་པར་མ་བཞག་པ། ཐ་དད་
པའི་འདུ་ཤེས། སོ་སོར་མ་བརྟག་པའི་བཏང་སྙོམས་མི་མངའ་བ་
སྟེ་སྤྱོད་ལམ་གྱིས་བསྡུས་པ་དྲུག །འདུན་བརྩོན་དྲན་ཏིང་ཤེས་རབ་
རྣམ་གྲོལ་ཉམས་པ་མི་མངའ་བ་རྟོགས་པས་བསྡུས་པ་དྲུག །གསང་
གསུམ་གྱི་ལས་ཐམས་ཅད་ཡེ་ཤེས་སྔོན་དུ་འགྲོ་ཞིང་། ཡེ་ཤེས་ཀྱི་
རྗེས་སུ་འབྲང་བ་དང་། དུས་གསུམ་ལ་མ་ཆགས་མ་ཐོགས་པའི་ཡེ་
ཤེས་དང་ཕྲིན་ལས་ཀྱིས་བསྡུས་པ་དྲུག་པོ་རྣམས་སོ། །གང་འདོད་
པ་དག་ནི། །གང་གི་ཕྱིར་སྟོན་པ་དེས་མི་འཕྲོགས་པ་ཡིན་པ། །
དེ་ཡི་ཕྱིར་མི་འཕྲོགས་པའི་རང་མཚན་ཅན་ཉིད་དོ། །རྣམ་
ཀུན་མཁྱེན་ཉིད་ཡེ་ཤེས་ནི། །ཤེས་བྱ་ཐམས་ཅད་མངོན་སུམ་
མཚན་ཉིད་ཅན་དུ་འདོད་དོ། །རྣམ་མཁྱེན་དེ་ལས་གཞན་ནི་
ཉི་ཚེ་བ་ཉིད་ཀྱིས། །མངོན་སུམ་ཞེས་བྱ་བར་མི་འདོད་དོ། །
ཆོས་གང་ཞིག་འདུས་བྱས་མཚན་ཉིད་དང༌། །འདུས་མ་
བྱས་པའི་མཚན་ཉིད་གང་ཡིན་པ། །དེའི་རང་བཞིན་དེ་དེ་ཁོ་
ནས་སྟོང་པ་ཉིད་ཡིན་པ། །དེ་ནི་རང་གི་མཚན་ཉིད་སྟོང་པ་
ཉིད་དོ། །ད་ལྟ་བ་འདི་སྐད་ཅིག་ཕྱི་མར་མི་གནས་ཤིང་། །

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽161
འདས་པ་དང་མ་འོངས་པ་གཉིས་ནི་ཡོད་པ་མ་ཡིན་པས། །
གང་དུ་དེ་དག་མི་དམིགས་པ། །དེ་ལ་མི་དམིགས་པ་ཞེས་
བརྗོད་པས། །དུས་གསུམ་མི་དམིགས་པ་དེ་རང་གི་ངོ་བོ། །
དེ་ཡིས་དབེན་པ་ཉིད་གང་ཡིན་པ་དེ། །ཐེར་ཟུག་ཏུ་གནས་
པ་མིན་ཞིང་འཇིག་པ་མིན་པས། །མི་དམིགས་པ་ཞེས་བྱ་བའི་
སྟོང་པ་ཉིད་དོ། །རྐྱེན་ལས་བྱུང་བའི་ཕྱིར་དངོས་རྣམས་ལ། །
འདུས་པ་པ་ཡི་ངོ་བོ་མེད་པས། །འདུས་པ་པ་ནི་དེ་ཉིད་ཀྱིས།
སྟོང་པ་ཉིད་ཡིན་པས་དངོས་པོ་མེད་པའི་ངོ་བོ་ཉིད་སྟོང་པ་་་
ཉིད་དོ། །བསྡུས་ཏེ་སྟོང་ཉིད་བཞིར་དབྱེ་བ་ལ་དངོས་པོའི་སྒྲས་
ནི་མདོར་བསྡུས་ན། །ཕུང་པོ་ལྔ་རྣམས་བརྗོད་པ་ཡིན་ལ། །
དེ་རྣམས་དེ་ཡིས་སྟོང་པ་ཉིད་གང་ཡིན་པ། །དེ་ནི་དངོས་པོ་
སྟོང་པ་ཉིད་དུ་བཤད་དོ། །མདོར་བསྡུས་ན་ནི་དངོས་པོ་
མེད་པ་ནི། །འདུས་མ་བྱས་པའི་ཆོས་ནམ་མཁའ་དང་མྱ་ངན་
ལས་འདས་པ་ལ་སོགས་པ་རྣམས་ལ་བརྗོད། །དེ་ཉིད་དངོས་
མེད་དེས་སྟོང་པ་ཉིད་ནི། །དངོས་པོ་མེད་པ་སྟོང་པ་ཉིད་དོ།།
རང་བཞིན་ངོ་བོ་ཉིད་མེད་པ་ནི། །རང་བཞིན་ཞེས་བྱའི་
སྟོང་ཉིད་དེ། །འདི་ལྟར་རང་བཞིན་ནི་ཆོས་ཉིད་ལ་བྱ་སྟེ་ཉན་
ཐོས་ལ་སོགས་པས་མ་བྱས་པས། །རང་བཞིན་ཞེས་ནི་བྱ་བར་
བསྙད། །སངས་རྒྱས་རྣམས་ནི་འབྱུང་བ་འམ། །མ་བྱུང་

162 དབུ་མ་འཇུག་པའི་མཆན་འགྲེལ།
ཡང་རུང་སྟེ་དངོས་སུ་ནི། །དངོས་པོ་ཀུན་གྱི་སྟོང་པ་ཉིད་ནི།།
གཞན་གྱི་དངོས་པོར་རབ་ཏུ་བསྒྲགས། །གཞན་གྱི་སྐད་དོད་
ཡང་དག་པའི་མཐའ་དང་དེ་བཞིན་ཉིད་དང་། །གཞན་གྱི་
དངོས་པོ་ནི་མཆོག་ཏུ་བྱུང་བའི་དེ་ཁོ་ན་ཉིད་དོ། །དེའི་མཆོག་ཏུ་
བྱུང་བ་ཉིད་ནི་རྟག་ཏུ་ཡོད་པ་ཉིད་དོ།།རྣམ་པ་གཅིག་ཏུ་ན་གཞན་
གྱི་དངོས་པོ་ནི་ཡེ་ཤེས་ཕུལ་དུ་བྱུང་བས་རྟོགས་པར་བྱ་བའི་དངོས་་
པོ་སྟེ།དེ་ནི་དེ་ཉིད་ཀྱིས་སྟོང་ངོ་། །ཡང་ན་ཕ་རོལ་ན་ཡོད་པ་ནི་
གཞན་གྱི་དངོས་པོའོ། །འཁོར་བ་ལས་འདས་པའི་ཕྱིར་གཞན་གྱི་
དངོས་པོ་ཞེས་བྱ་བ་ནི་ཡང་དག་པའི་མཐའ་སྟེ། རྣམ་པར་འགྱུར་
བ་མེད་པའི་དོན་དེ་བཞིན་ཉིད་སྟོང་པ་ཉིད་ཀྱི་མཚན་ཉིད་ཅན་དེ་
ནི་གཞན་གྱི་དངོས་པོའི་སྟོང་པ་ཉིད་དོ། །ཤེས་རབ་ཀྱི་ཕ་
རོལ་ཏུ་ཕྱིན་པའི་ཚུལ་བཀའ་བར་པ་ལས། །དེ་དག་དེ་སྐད་
ཅེས་རབ་ཏུ་བསྒྲགས་སོ། །དོན་དམ་རྟོགས་པའི་ཡོན་ཏན་དེ་
ལྟར་བློ་གྲོས་ཀྱི་ཟེར་གྱིས་དེ་ཁོ་ན་ཉིད་མཐོང་བ་ལ་གེགས་བྱེད་་་་་
པའི་མུན་པ་འཇོམས་པའི་སྣང་བ་གསལ་བར་བྱས་པའི་བྱང་་་་་
ཆུབ་སེམས་དཔའ་དེ་ཡིས། །རང་གི་ལག་ན་གནས་པའི་སྐྱུ་རུ་
ར་བཞིན་དུ། །སྲིད་པ་གསུམ་པོ་འདི་དག་མ་ལུས་པ་གདོད་
མ་ནས་སྐྱེ་བ་མེད་པར། །རྟོགས་ཏེ་ཐ་སྙད་བདེན་པའི་
སྟོབས་ཀྱིས་ཀུན་རྫོབ་ཏུ་འགོག་པར་འགྲོ་བ་སྟེ་སྙོམས་པར་་་་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽163
ཞུགས་སོ། །ཀུན་རྫོབ་རྟོགས་པའི་ཡོན་ཏན་རྟག་ཏུ་འགོག་པར་
འོད་གསལ་དུ་གཏོགས་པའི་བསམ་པ་དང་ལྡན་པ་སྟེ་སྙོམས་་་་་་
པར་འཇུག་པ་ཡིན་མོད་ཀྱི། །འགྲོ་བ་མགོན་མེད་པ་ལ་སྙིང་
རྗེའང་སྐྱེད་པར་བྱེད། །དེ་གོང་ས་བདུན་པ་ནས་མཚན་འཛིན་
སླར་མི་སྐྱེ་བའི་ཆོས་ཅན་དུ་བྱེད་པས་བདེ་བར་གཤེགས་པའི་་་
གསུང་ལས་སྐྱེས་པ་སངས་རྒྱས་འབྲིང་དགྲ་བཅོམ་པ་དང་་
བཅས་པ་ནི། །མ་ལུས་པ་རྣམས་རང་གི་བློ་ཤེས་རབ་ཀྱི་མཐུ་
ཡིས་ཕམ་པར་བྱེད་པའང་ཡིན། །ཟུང་དུ་འཇུག་པའི་ཡོན་ཏན་
ཀུན་རྫོབ་དང་དེ་ཁོ་ན་ཉིད་ཀྱི་གཤོག་ཡངས་དཀར་པོ་རྒྱས་་་
པར་གྱུར་པ། །ས་དྲུག་པ་བ་ངང་པའི་རྒྱལ་པོ་དེ་ནི་སྐྱེ་བོའི་
ངང་པ་ཡིས། །མདུན་དུ་བདར་བ་སྟེ་འགྲོ་ནས་ཤེས་རབ་ཀྱིས་
ཟིན་པའི་དགེ་བའི་རླུང་གི་ཤུགས་སྟོབས་ཀྱིས། །རྒྱལ་བའི་
ཡོན་ཏན་ཟད་མི་ཤེས་ཤིང་མུ་མཐའ་མེད་པ་རྒྱ་མཚོའི་ཕ་རོལ་་་་་་
མཆོག་ཏུ་འགྲོ། །དབུ་མ་ལ་འཇུག་པ་ལས། སེམས་བསྐྱེད་
པ་དྲུག་པའོ།། །།
ས་བདུན་པ་རིང་དུ་སོང་བ་འདིར་བྱང་ཆུབ་སེམས་དཔའ་་་་
འདི་ནི་སེམས་ཀྱི་སྐད་ཅིག་དང༌། །སྐད་ཅིག་ལ་ནི་སྤྲོས་པ་
མཐའ་དག་བཀག་པའི་འགོག་པར་ཏེ་ཡང་དག་པའི་མཐའ་ལ་་་་་
སྙོམས་པར་འཇུག་པར་འགྱུར་ཞིང་སྟེ་དེ་བཞིན་ཉིད་ལ་འགོག་་་་་

164 དབུ་མ་འཇུག་པའི་མཆན་འགྲེལ།
པ་ཞེས་བརྗོད་དེ། འདིར་སྤྲོས་པ་ཐམས་ཅད་འགག་པར་འགྱུར་
བའི་ཕྱིར་རོ། །འགོག་པ་མངོན་དུ་བྱེད་པ་ནི་མ་ཡིན་ཏེ་ཐབས་ཀྱི་
ཕ་རོལ་ཕྱིན་པ་ལེགས་པ་རབ་ཀྱི་མཐར་སོན་པའི་འབར་བའང་
འཐོབ་པ་ཡིན་ནོ། །ཉན་རང་བློས་ཟིལ་གྱིས་གནོན་པའོ། །དབུ་མ་
ལ་འཇུག་པ་ལས། སེམས་བསྐྱེད་པ་བདུན་པའོ།། །།
ཡང་དང་ཡང་དུ་སྔར་ས་བདུན་པ་མན་གྱི་ཚོགས་གཉིས་་་་་་་
དགེ་བ་ལས་ལྷག་པར་རྩོལ་མེད་ངང་གིས་འཇུག་པ་ཐོབ་པར་བྱ་་
བའི་ཕྱིར། །ས་གང་དུ་མི་སྐྱེ་བའི་ཆོས་ལ་བཟོད་པ་ཐོབ་པས་
རྫོགས་བྱང་ལས་ཕྱིར་མི་ལྡོག་པ་ཉིད་འགྱུར་བ། །ས་བརྒྱུད་པ་
མི་གཡོ་བ་དེ་ལ་བདག་ཉིད་ཆེན་པོ་དེ་འཇུག་གོ། །འདི་ཡི་ས་
དང་པོའི་ཚེ་བཏབ་པའི་སྨོན་ལམ་གྲངས་མེད་འབུམ་ཕྲག་བཅུ་་་་
ཤིན་ཏུ་དག་པར་འགྱུར་ཞིང་ལྷག །འགོག་པ་ལ་སྙོམ་པར་
ཞུགས་ཀྱང་གཞན་དོན་རྒྱུན་མི་འཆད་དེ་རྒྱལ་བ་རྣམས་ཀྱིས་་་་་་་
ངེད་ཀྱི་ཡེ་ཤེས་སྟོབས་སོགས་ད་དུང་ཁྱོད་ལ་མེད་ཀྱི། དེ་ལ་བརྩོན་
འགྲུས་རྩོམས་ཤིག་ཅེས་འགོག་པ་ལས་སློང་བར་དེ་བཞིན་་
གཤེགས་པའི་ཡེ་ཤེས་ཉེ་བར་བསྒྲུབ་པ་ལ་བསྐུལ་བར་མཛད་དེ།
རྣམ་པར་མི་རྟོག་པའི་ཡེ་ཤེས་ཆགས་པ་མེད་པའི་བློ་ནི་སྐྱོན་་་་་
འཁོར་བར་སྐྱེ་བའི་རྒྱུའི་མུན་པ་རྣམས་དག་དང་ལྷན་ཅིག་པ་་་་་་
མི་གནས་པའི་ཕྱིར། །ས་བརྒྱད་པ་ལ་རྣམ་རྟོག་ལ་ཉོན་མོངས་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽165
པའི་མིང་གིས་བཏགས་པའི་ཉོན་མོངས་པའི་མཚན་འཛིན་གྱི་དྲི་དྲི་་་་
མ་དེ་དག་རྩ་བ་དང་བཅས་པ་ཉེ་བར་ཞི་འགྱུར་ཞིང་། །
ཁམས་གསུམ་གྱི་ཉོན་མོངས་མཚན་འཛིན་ཟད་ཅིང་ས་སྟེ་
ཁམས་གསུམ་གྱི་བླ་མར་གྱུར་པས་སྲིད་པར་སྐྱེ་བ་ལས་འདས་་་
ཀྱང་དེའི་བག་ཆགས་མ་ལུས་པ་མ་སྤངས་པས་སངས་རྒྱས་་་་་་་་་
རྣམས་ཀྱི་ནི། །ཡོན་ཏན་གྱི་འབྱོར་བ་མཁའ་ལྟར་མཐའ་བྲལ་
མ་ལུས་པར་འཐོབ་པར་ནུས་མ་ཡིན། །འཁོར་བའི་ས་བོན་
འགགས་ཀྱང་ཚེ་ལ་དབང་བ། སེམས་ལ་དབང་བ། ཡོ་བྱད་ལ་
དབ༵ང་བ། ལས་ལ་དབང་བ། སྐྱེ་བ་ལ་དབང་བ། སྨོན་ལམ་ལ་
དབང་བ། མོས་པ་ལ་དབང་བ། རྫུ་འཕྲུལ་ལ་དབང་བ། ཡེ་ཤེས་ལ་
དབང་བ། ཆོས་ལ་དབང་བ་སྟེ་དབང་རྣམས་བཅུ་པོ་ཐོབ་པར་
འགྱུར་ཞིང་དེ་དག་གི་དབང་གིས། ·།སྲིད་པའི་འགྲོ་བར་
གཞན་གྱི་དོན་དུ་རང་གི་ཡིད་ཀྱི་ལུས་ཀྱི་བདག་ཉིད་ཀྱི་དངོས་པོ་
སྣ་ཚོགས་སྟོན་པར་བྱེད་པར་འགྱུར། །དབུ་མ་ལ་འཇུག་པ་
ལས༑ སེམས་བསྐྱེད་པ་བརྒྱད་པའོ།། །།
དགུ་པ་ལ་ནི་དེའི་སྟོབས་ཀྱི་ཕ་རོལ་ཏུ་ཕྱིན་པ་ལྟ་ཞིག་་་་་་་
མཐའ་དག་རྫོགས་པར་དག་པར་འགྱུར་ཞིང༌། །དེ་བཞིན་
དུ་ཆོས་སོ་སོ་ཡང་དག་པར་རིག་པ་དང་། དོན་སོ་སོ་ཡང་དག་
པར་རིག་པ་དང་། ངེས་པའི་ཚིག་སོ་སོ་ཡང་དག་པར་རིག་པ་དང་།

166 དབུ་མ་འཇུག་པའི་མཆན་འགྲེལ།
སྤོབས་པ་སོ་སོ་ཡང་དག་པར་རིག་པའི་ཆོས་རང་གི་ཡོན་ཏན་་་་་
ཡོངས་སུ་དག་པའང་འཐོབ། །དབུ་མ་ལ་འཇུག་པ་ལས།
སེམས་བསྐྱེད་པ་དགུ་པའོ།། །།
བཅུ་པའི་ས་ལ་བྱང་ཆུབ་སེམས་དཔའ་དེ་ཡིས་ཀུན་ནས་་་་་་
སངས་རྒྱས་རྣམས་ལས་འོད་ཟེར་ཆེན་པོའི་རྒྱལ་ཚབ་ཏུ་དབང་"
བསྐུར་བ། །དམ་པ་འཐོབ་ཅིང་ཡེ་ཤེས་ཀྱི་ཕ་རོལ་ཏུ་ཕྱིན་པ་
ལྷག་པར་མཆོག་ཏུ་བྱུང་བར་གྱུར་པའང་ཡིན། །ཆར་སྤྲིན་
རྣམས་ལས་ཆུ་ཆར་འབབ་པ་ཇི་ལྟར་བར་དེ་བཞིན་དུ་འགྲོ་་་
བ་རྣམས་ཀྱི། །དགེ་བའི་ལོ་ཏོག་གི་ཆེད་དུ་རྒྱལ་སྲས་ལས་
ཀྱང་ལྷུན་གྱིས་གྲུབ་པའི་དམ་པའི་ཆོས་ཀྱི་ཆར་རབ་ཏུ་འབབ་་་་
པར་མཛད་དོ་དེའི་ཕྱིར་ཆོས་ཀྱི་སྤྲིན་ནོ། །དབུ་མ་ལ་འཇུག་པ་
ལས༑ སེམས་བསྐྱེད་པ་བཅུ་པའོ།། །།
དུ་ནི་སེམས་བསྐྱེད་པ་དང་པོ་ནས་བརྩམས་ཏེ་དེ་དག་གིས་་་་་
ཡོན་ཏན་གྱི་གྲངས་ཐོབ་པའི་དབང་ཏུ་བྱས་ནས་བཤད་པ།
དང་པོ་ཐོབ་པ་དེ་ཚེ་རྒྱལ་སྲས་འདིས་ནི་སྐད་ཅིག་ཐང་ཅིག་ཡུད་་
ཙམ་ལ་སངས་རྒྱས་བརྒྱ་མཐོང་ཞིང་། །དེ་དག་གིས་བྱིན་
གྱིས་བརླབས་ཀྱང་འདི་ཡིས་རྟོགས། །དེ་ཉིད་ཀྱི་ཚེ་ན་
བསྐལ་པ་བརྒྱར་གནས་ཤིང༌། །བསྐལ་པ་བརྒྱ་ལ་སྔོན་དང་ཕྱི་
མའི་མཐར་ཡང་ཡང་དག་པར་འཇུག །བློ་ལྡན་ཏིང་འཛིན་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽167
བརྒྱ་ཕྲག་ལ་སྙོམས་པར་འཇུག་ཅིང་གཏོང་བར་བྱེད་དོ། །
འཇིག་རྟེན་ཁམས་བརྒྱ་འདི་ཡིས་ཀུན་ནས་གཡོ་ཞིང་འོད་་་་
ཀྱིས་སྣང་བར་ནུས། །དེ་བཞིན་དུ་རྫུ་འཕྲུལ་གྱིས་དེས་
སེམས་ཅན་བརྒྱ་ཕྲག་དག་སྨིན་པར་བྱེད་ཅིང༌། །བརྒྱ་ཕྲག་
གི་གྲངས་དང་རྗེས་སུ་འབྲེལ་བའི་ཞིང་དག་ཏུ་ཡང་འགྲོ་་་་་་
བར་འགྱུར། །དེས་ནི་ཆོས་ཀྱི་སྒོ་རྣམས་ཡང་དག་པར་
འབྱེད་པར་བྱེད་པ་ཐུབ་དབང་སྲས། །དེ་ཡིས་རང་གི་ལུས་ལ་
ལུས་རྣམས་ཀུན་ནས་བརྒྱ་ཕྲག་ཏུ་སྟོན་པར་བྱེད་པའང་ཡིན།།
རང་གི་འཁོར་བརྒྱ་ཕྲག་དང་བཅས་པས་མཛེས་པར་འབྱོར་་་
བར་ལུས་ནི་རེ་རེ་ཞིང༌། །རྒྱལ་བའི་སྲས་པོ་བརྒྱ་ཕྲག་དག་
དང་རྗེས་སུ་འབྲེལ་བའང་སྟོན་ནོ། །བློ་ལྡན་རབ་ཏུ་དགའ་
བར་གནས་པས་ཡོན་ཏན་བརྒྱ་ཕྲག་དང་འབྲེལ་བ་དེ་དག་ནི། །
ཐོབ་པར་གྱུར་ནས་དེ་བཞིན་ཁོ་ནར་དྲི་མ་མེད་པ་ལ་གནས་་
པས༑ །དེ་དག་སྟོང་ནི་ཡང་དག་པ་འཐོབ་པར་འགྱུར་ཏེ་ས་
གསུམ་པ་ལ་སོགས་པ་ལྔ་པོ། །འདི་དག་རྣམས་ལ་བྱང་ཆུབ་
སེམས་དཔའ་ཡིས་ནི་འབུམ་ཕྲག་དང༌། །བྱེ་བ་ཕྲག་བརྒྱ་
འཐོབ་ཅིང་དེ་ཡིས་བྱེ་བ་སྟོང་འགྱུར་ཐོབ་བོ། །དེ་ནས་བྱེ་བ་
བརྒྱ་ཕྲག་སྟོང་འགྱུར་ཡང་སྟེ་བྱེ་བ་འབུམ་འཐོབ་ལ་བྱེ་བ་ཕྲག།
ཁྲག་ཁྲིག་ཕྲག་བརྒྱར་རྫོགས་པར་བསྒྱུར་བ་དང་སླར་ཡང་་་་་

168 དབུ་མ་འཇུག་པའི་མཆན་འགྲེལ།
སྟོང་ཕྲག་ཏུ། །ཡང་དག་པར་ནི་བསྒྱུར་བ་སྟེ་བྱེ་བ་ཁྲག་ཁྲིག་
ཕྲུག་འབུམ་མཐའ་དག་རབ་ཏུ་འཐོབ་པར་འགྱུར་རོ། །བརྒྱད་
པ་ཡན་ཆད་གྲངས་ཀྱིས་བགྲང་མི་ནུས་པས་མི་གཡོ་བའི་ར་་་་་་
གནས་པའི་རྒྱལ་སྲས་རྣམ་རྟོག་མེད་པ་དེས། །སྟོང་གསུམ་
བརྒྱ་ཕྲག་སྟོང་བསྡོམས་པ་སྟེ་འབུམ་ཕྲག་གཅིག་གི་འཇིག་རྟེན་
ན༑ །རྡུལ་ཚད་ཇི་སྙེད་ཡོད་པ་དེ་རྣམས་དང༌། །གྲངས་
མཉམ་ཡོན་ཏན་དག་ནི་འཐོབ་པར་འགྱུར། །ལེགས་པའི་
བློ་གྲོས་ས་ལ་གནས་པ་ཡི། །བྱང་ཆུབ་སེམས་དཔའ་དེས་
སྔར་བསྟན་པའི་ཡོན་ཏན་དག །གྲངས་མེད་བརྒྱ་ཕྲག་སྟོང་
དུ་ཡང་དག་པར། །བསྡོམས་པ་སྟེ་གྲངས་མེད་པ་འབུམ་ཕྲག་
བཅུའི་རྡུལ་གྱི་ཚད་དང་མཉམ་པ་འཐོབ་པར་འགྱུར། །རེ་
ཞིག་བཅུ་པ་འདིར་དེའི་ཡོན་ཏན་དག །ངག་གི་སྤྱོད་ཡུལ་
ལས་ཆེས་འདས་པར་འགྱུར་ཞིང་། །ངག་གི་སྤྱོད་ཡུལ་མ་
ཡིན་པ་བསྡོམས་པ་རྣམས་ནི་སྟེ། །སངས་རྒྱས་ཀྱི་ཞིང་བརྗོད་དུ་
མེད་པའི་ཡང་བརྗོད་དུ་མེད་པའི་རྡུལ་དག་ཇི་སྙེད་ཡོད་པ་དེ་་་་
སྙེད་དུ་འགྱུར་རོ། །བ་སྤུའི་ཁུང་བུར་བྱང་ཆུབ་སེམས་དཔའ་
གཞལ་གྱིས་མི་ལང་བའི་འཁོར་རྣམས་དང༌། །ལྷན་ཅིག་རྫོགས་
པའི་སངས་རྒྱས་ཀྱི་སྐུ་བགྲང་ལས་འདས་པ་དང༌། །དེ་བཞིན་
དུ་ལྷ་དང་ལྷ་མིན་དང་མི་དག་ཀྱང༌། །སྐད་ཅིག་སྐད་ཅིག་ལ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽169
ནི་རྣམ་རྟོག་མེད་བཞིན་དུ་སྟོན་པར་ནུས་སོ། །དེའི་འོག་ཏུ་
སངས་རྒྱས་ཀྱི་སའི་ཡོན་ཏན་ཅུང་ཟད་ཙམ་ཞིག་བརྗོད་པར་འདོད་
པས་བསྟོད་པ་སྒྲུབ་པའི་སྒོ་ནས་སངས་རྒྱས་བཅོམ་ལྡན་འདས་ཀྱི་་་་
དབང་དུ་བྱས་ནས་བཤད་པ། གང་ཕྱིར་ནམ་མཁའ་སྤྲིན་གྱིས་
དྲི་མ་མེད་ལ་ཟླ་བ་ཤར་བའི་སྣང་བ་དཀར་པོ་འགྲོ་བ་རྣམས་ལ་་་
གསལ་བར་གྱུར་པ་ལྟར་སངས་རྒྱས་ཀྱི་ཆོས་རྣམས་ཐོབ་པ་ལ་་་་་
གེགས་བྱེད་པའི་སྒྲིབ་པའི་མུན་པ་སྦྱོང་བ་ཉིད་ཡིན་པའྀ་ཕྱིར། །
དེ་ཡང་རྣམ་པར་རྟོག་པའི་བག་ཆགས་ཀྱི་མཚན་ཉིད་ཅན་ཡིན་ལ།
དེ་སྦྱོང་བ་ཉིད་མཛད་པ་ནི་བག་ཆགས་ཀྱི་ཆུང་ངུའི་ཆུང་ངུའི་རྣམ་་
པ་ལུས་པའོ། །སངས་རྒྱས་པའི་སྔོན་གྱི་ཚེ་སྟོབས་བཅུ་སྐྱེད་པའི་
ས་བཅུ་པ་ལ་གནས་ཏེ་ད་ནི་སངས་རྒྱས་ཀྱི་ཆོས་མྱུར་དུ་འཐོབ་་་་་་
པར་འགྱུར་རོ་དགོངས་ནས་ཁྱོད་ཀྱིས་བརྩོན་འགྲུས་མ་བཤོལ་་་་་་
བར་སླར་ཡང་འབད་གྱུར་ཅིང༌། །རྒྱུན་མཐར་རྡོར་ཏིང་གིས་
སྒྲིབ་ལྷག་བཅོམ་ནས་བརྙེས་སོ། །རང་སྣང་འོག་མིན་དུ་ནི་བྱང་
ཆེན་ཡེ་ཤེས་གང་གི་དོན་དུ་ལམ་ལ་འབད་པར་གྱུར་པའི་གོ་་་་་་
འཕང་མཆོག་ཏུ་ཞི་བ། །སྟོབས་སོགས་ཡོན་ཏན་མཐའ་དག་
གི་མཐར་ཐུག་པ་མཚུངས་པ་མེད་པ་དེ་ཁྱོད་ཀྱིས་བརྙེས་སོ། །
ལང་ཀར་གཤེགས་པ་ལས། གཙང་མའི་རིས་དག་རྣམ་སྤངས་པའི།།
འོག་མིན་ཞེས་བྱའི་ཉམས་དགའ་བར། །ཡང་དག་སངས་རྒྱས་དེར་

170 དབུ་མ་འཇུག་པའི་མཆན་འགྲེལ།
སངས་རྒྱས། །སྤྲུལ་པ་པོ་གཅིག་འདིར་འཚང་རྒྱ། །ཞེས་སོ། །ཇི་
ལྟར་བུམ་པ་དང་འཁར་གཞོང་ལ་སོགས་པའི་སྣོད་ཀྱི་དབྱེ་བ་ཐ་་
དད་པས་དེར་ཁྱབ་པའི་ནམ་མཁའ་ལ་དབྱེ་བ་མེད་པ་དེ་ལྟར། །
དངོས་པོ་གཟུགས་དང་ཚོར་བ་ལ་སོགས་པ་རང་གི་རྒྱུ་རྐྱེན་དབྱེ་བ་
ཡོད་ཀྱང་དེས་བྱས་པའི་དབྱེ་བ་འགའ་ཡང་དེ་ཁོ་ན་ཉིད་ལ་་་་་
མེད་པའི་དེ་དག་རང་བཞིན་གྱིས་སྐྱེ་བ་མེད་པའི་དེ་ཁོ་ན་ཉིད་ྋ
དབྱེ་བ་མེད་པ་དེ་ཡི་ཕྱིར། །ཤེས་བྱ་ཐམས་ཅད་
མཉམ་ཉིད་དུ་ཡང་དག་ཐུགས་སུ་ཆུད་པར་མཛད་གྱུར་་
ནས༑ །མཁྱེན་པ་བཟང་པོ་ཁྱོད་ཀྱིས་སྐད་ཅིག་གིས་ནི་ཤེས་
བྱ་ཐམས་ཅད་ཐུགས་སུ་ཆུད་དོ་སྟེ་ཡེ་ཤེས་བརྙེས་སོ། །སྨྲས་པ།
གང་ཚེ་སྤྲོས་པ་ཉེ་བར་ཞི་བ་ཆོས་དབྱིངས་སྐྱེ་མེད་དེ་ཁོ་ན་ཉིད་་་
སངས་རྒྱས་ཀྱི་རྟོགས་བྱའི་ཡུལ་ཡིན་ན་དེ་ལ་སངས་རྒྱས་ཀྱི་བློ་་་་་་
གྲོས་འཇུག་པར་མི་འགྱུར་ཏེ་སྐྱེ་བ་མེད་པ་ནི་ཡུལ་གྱི་རྣམ་པ་་་་་་་
མེད་པ་ཡིན་པའི་ཕྱིར། །བློ་ཡུལ་ལ་མ་ཞུགས་པར་ཤེས་བྱ་རྟོགས་
པའི་ཡུལ་ཅན་གྱི་ངེས་པར་འཇོག་ནི་རིགས་པའང་མ་ཡིན་ལ།།
ཀུན་ནས་ཡུལ་ཤེས་པ་མེད་པ་དེ་ནི་ཡུལ་ཅན་གྱི་ཤེས་པར་ཇི་་་་
ལྟར་འགྱུར་ཏེ་འགལ་བར་འགྱུར་ཚིག་རྐང་གསུམ་ཡེ་ཤེས་མི་་་་
འཐད་པ། །དེ་ལྟར་དེ་ཁོ་ན་ཉིད་སྐྱེ་མེད་ཀྱི་རྣམ་པ་ཅན་མཁྱེན་པོ་
མེད་པར་ཁྱོད་ཀྱིས་གཞན་ལ་ངས་དེ་ཁོ་ན་ཉིད་ཁོང་དུ་ཆུད་པ་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽171
ནི་འདི་ལྟའོ་ཞེས་སུ་ཞིག་གིས་སྟོན་ཞེས་ཆོས་སྟོན་པ་མི་འཐད་་་་་
པའི་རྩོད་པའོ། །བརྗོད་པར་བྱ་སྟེ། གང་ཚེ་རང་བཞིན་གྱིས་སྐྱེ་བ་
མེད་པ་ནི་ཡུལ་གྱི་དེ་ཁོ་ན་ཉིད་ཡིན་ཞིང་དེའི་ཡུལ་ཅན་གྱི་བློ་་་་་
ཡང་སྐྱེ་བ་དང་བྲལ་བ། །ཆུ་ལ་ཆུ་བཞག་ལྟར་དེ་ཚེ་དེ་ཁོ་ན་
ཉིད་ཀྱི་རྣམ་པ་སྐྱེ་བ་མེད་པ་བསྟེན་པ་ལས་བློ་དེ་ཡིས་དེ་ཁོ་ན་་་་་
ཉིད་རྟོགས་པ་ལྟ་བུར་འཇོག་པ་ཡིན་སྟེ་ཡུལ་ཡུལ་ཅན་གྱི་ཚུལ་་་་་
གྱིས་རྟོགས་པ་མ་ཡིན། །དོན་དེ་མདོ་སྡེ་པའི་དཔེའི་སྒོ་ནས་བསྟན་
པར་བྱ་བའི་ཕྱིར་ཇི་ལྟར་ཡུལ་ཅན་གྱི་སེམས་ནི་ཡུལ་སྔོན་པོ་གང་
གི་རྣམ་པ་ཅན་དུ་སྐྱེ་བར་འགྱུར་བ་དེ་ཡིས་ཡུལ། །སྔོན་པོ་དེ་
ཡོངས་སུ་ཤེས་པ་ཞེས་བརྗོད་པ་དེ་བཞིན་དུ་ཤེས་པ་ཡུལ་དེ་ཁོ་་་
ན་ཉིད་ཇི་འདྲ་བ་དེ་འདྲ་བའི་རྣམ་པ་ཅན་དུ་གྱུར་པ་དེ་ཉིད་ལ་་་་་་
ཡུལ་སྐྱེ་མེད་རྟོགས་ཞེས་ཐ་སྙད་ལ་ཉེ་བར་བརྟེན་ནས་རིག་པ་་
རྣམ་པར་བཞག་པ་ཡིན། །དངོས་སུ་ན་འགའ་ཞིག་འགའ་ཞིག་
གིས་ཤེས་པ་ནི་མ་ཡིན་ཏེ། ཤེས་པ་དང་ཤེས་བྱ་གཉིས་ཀ་ཡང་མ་
སྐྱེས་པ་ཉིད་ཀྱི་ཕྱིར་རོ། །མཁྱེན་པོ་མེད་པ་སོགས་ཀྱི་ལན་དུ་སྐྱེ་བ་
མེད་ཀྱང་དེ་ཉིད་སྟོན་འཐད་དེ་དེ་ཡི་ལོངས་སྤྱོད་རྫོགས་སྐུ་་་་་་
བསོད་ནམས་ཀྱིས། །ཟིན་པ་བསམ་གྱིས་མི་ཁྱབ་པ་དེ་ལས་དུས་
རྟག་ཏུ་ཆོས་སྒྲ་འབྱུང་བ་དང་དེར་མ་ཟད་དེས་སྤྲུལ་པའི་སྐུ་དང་་་
མཁའ་དང་གཞན་ཤིང་སོགས་ལས་སངས་རྒྱས་དེའི་བྱིན་་

172 དབུ་མ་འཇུག་པའི་མཆན་འགྲེལ།
མཐུས༑ །རང་རང་ལ་འོས་པའི་སྒྲ་གང་ཞིག་ཆོས་ཀྱི་དེ་ཉིད་
སྟོན་པ་འབྱུང་བ། །དེ་ལས་གདུལ་འོས་པའི་འཇིག་རྟེན་གྱིས་
ཀྱང་དེ་ཉིད་རིག་པ་ཡིན་ནོ། །ཇི་ལྟར་རྫ་མཁན་གོམས་པ་
སྟོབས་ཆེན་ལྡན་པས་འཁོར་ལོ་བསྐོར་བའི་སྐབས་འདིར།
ཡུན་རིང་དུ་ཆེས་འབད་པས་བསྐོར་བའི་འཁོར་ལོ་ནི། །དེ་
བསྐོར་བ་འི་རྩོལ་བ་ད་ལྟར་སྐྱེས་པ་མེད་བཞིན་དུའ ང་།
ངང་གིས་འཁོར་ཞིང་བུམ་པ་ལ་སོགས་པ་སྣོད་ཀྱི་བྱེ་བྲག་དུ་
མའི་རྒྱུར་མཐོང་བ་ལྟར། །དེ་བཞིན་སངས་རྒྱས་ཀྱང་ད་ལྟ་
སྐྱེས་པའི་སྒོ་གསུམ་གྱི་རྩོལ་བ་མེད་བཞིན་དུ། །ཆོས་ཀྱི་
དབྱིངས་ཀྱི་བདག་ཉིད་ཅན་གྱི་ཆོས་སྐུ་ཉིད་ལ་བཞུ
སངས་རྒྱས་དེའི། །ཕྲིན་ལས་གདུལ་བྱ་སེམས་ཅན་གྱི་དོན་དུ་ངང་
གིས་འཇུག་པ་ནི་ནོར་བུ་དང་དཔག་བསམ་ལྟར་གདུལ་བྱའི་སྐྱེ་་་་
བོའི་ཆོས་ཐོབ་པའི་དགེ་བ་སྨིན་པ་དང་རང་གི་སྔོན་ལམ་དུས་སུ་་
ཆོས་སྐུའི་ངང་ནས་འགྲོ་དོན་འབྱུང་བའི་སྨོན་ལམ་གྱི། །ཁྱད་
པར་གྱིས་འཕངས་པ་ལས་ཆེས་སངས་རྒྱས་ལས་གཞན་གྱིས་་་་་་
བསམ་གྱིས་མི་ཁྱབ་བོ། །ད་ནི་སྤྲོས་པ་ཉེར་ཞི་བའི་ཆོས་ཀྱི་སྐུའི་
དབང་དུ་བྱས་ནས་བཤད་པ། ཡེ་ཤེས་ཀྱི་རང་བཞིན་ཅན་གྱི་སྐུ་
གཉིས་སྣང་གི་ཤེས་བྱའི་བུད་ཤིང་སྐམ་པོ་སྐྱེ་འགག་སོགས་མ་་་་
ལུས་པ། །ཡེ་ཤེས་མེ་འདྲ་བས་བསྲེགས་པས་སྐྱེ་བ་མེད་པའི་སྤྲོས་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽173
པ་ཞི་བ་སྐྱེ་མེད་མངོན་གྱུར་དེ་རྒྱལ་བ་རྣམས་ཀྱི་ཡེ་ཤེས་ཀྱི་ཚོགས་
ལས་འཁྲུངས་པའི་ཆོས་ཉིད་ཀྱི་སྐུ་སྟེ། །ཇི་ལྟ་ཇི་སྙེད་ཡེ་ཤེས་
གསུམ་དབྱེར་མེད་པ་དེ་ཚེ་སྐྱེ་བ་མེད་ཅིང་འགག་པ་མེད། །
འདི་ཉིད་ཀྱི་དབང་དུ་མཛད་ནས། སངས་རྒྱས་རྣམས་ནི་ཆོས་ཉིད་
།འདྲེན་པ་རྣམས་ནི་ཆོས་ཀྱི་སྐུ། །ཆོས་ཉིད་ཤེས་བྱའང་མ་ཡིན་
ཏེ༑ །དེ་ནི་ཤེས་པར་ནུས་མ་ཡིན།།ཞེས་དང་། འཇམ་དཔལ་སྐྱེ་བ་
མེད་ཅིང་འགག་པ་མེད་པ་ཞེས་བྱ་བ་འདི་ནི་དེ་བཞིན་གཤེགས་་་་
པའི་ཚིག་བླ་དྭགས་སོ། །ཞེས་གསུངས་སོ། །སངས་རྒྱས་ཀྱི་སར་
སྤྲོས་པའི་རང་བཞིན་གྱི་སེམས་སེམས་བྱུང་གི་རྣམ་རྟོག་འགགས་
པས་ཆོས་ཀྱི་སྐུ་དེ་ལོངས་སྤྱོད་རྫོགས་པའི་སྐུ་ཡིས་མ་གཟིགས་་་་་་་
པའི་ཚུལ་གྱིས་མངོན་སུམ་དུ་མཛད་པ་ཡིན་ནོ། །ཞེས་རྣམ་པར་
འཇོག་པའོ། །དེ་ལྟར་ན་ཡེ་ཤེས་ཀྱི་ཡུལ་དེ་ཁོ་ན་ཉིད་ལ་རྣམ་པ་
ཐམས་ཅད་དུ་དེའི་ཡུལ་ཅན་སེམས་དང་སེམས་ལས་བྱུང་བ་རྣམས་
མི་འཇུག་པས་སྐུ་ཁོ་ནས་མངོན་སུམ་དུ་མཛད་པར་ཀུན་རྫོབ་ཏུ་་
རྣམ་པར་བཞག་གོ། །ལོངས་སྐུ་ནི་སེམས་དང་སེམས་བྱུང་གི་སྤྲོས་
པ་ཞི་བའི་ལོངས་སྐུ་དཔག་བསམ་ཤིང་ལྟར་རྣམ་རྟོག་མེད་ཀྱང་
མཚན་དཔེ་གསལ་ཞིང་འགྲོ་དོན་ནུས་པ་གསལ་བར་གྱུར་ཅིང་། །
ཡིད་བཞིན་ནོར་བུ་ཇི་ལྟ་བ་བཞིན་དུ་རྣམ་པར་མི་རྟོག་ཅིང་། །
དེའི་ངང་ནས་འགྲོ་བ་ཐམས་ཅད་སྲིད་པ་ལས་མ་གྲོལ་གྱི་བར་དུ་་

174 དབུ་མ་འཇུག་པའི་མཆན་འགྲེལ།
གདུལ་བྱ་འཇིག་རྟེན་འབྱོར་པ་མངོན་མཐོ་ངེས་ལེགས་ཐོབ་པའི་
སླད་དུ་རྟག་སྟེ་འཇིག་རྟེན་ཇི་སྲིད་བཞུགས་ལ། །ལོངས་སྐུ་འདི་
ནི་སྤྲོས་པ་དང་བྲལ་བ་ཤེས་རབ་དྲི་མ་མེད་པ་བྱང་ཆུབ་སེམས་་་་
དཔའ་རྣམས་ལ་སྣང་བར་འགྱུར་སྤྲོས་བཅས་ལ་མ་ཡིན་ནོ། །རྒྱུ་
མཐུན་གྱི་སྐུ་ཐུབ་དབང་དུས་གཅིག་ཁོ་ནར་ཆོས་སྐུ་དེའི་རྒྱུ་་་་་་
མཐུན་པ་ལས་བྱུང་བའི། །གཟུགས་སྐུ་གཅིག་ལ་སངས་རྒྱས་
རང་གི་སྔོན་འཁོར་བའི་སྐྱེ་གནས་ཀྱི་སྐབས། །སྔར་འགགས་
པ་རྣམས་གསལ་བ་དང་མ་འཆོལ་བར་དུས་གང་གི་ཚེ་བྱུང་་་་་་་
ཚུལ་ནི། །མ་ལུས་ཀྱིས་བཀྲ་བ་མཐའ་དག་མེ་ལོང་དག་པ་ལ་
གཟུགས་བརྙན་ལྟར་ལྷུན་གྲུབ་ཏུ་སྟོན་པར་མཛད་དོ། །སྤྱོད་པའི་
སྐབས་སངས་རྒྱས་ཞིང་ཇི་འདྲར་ནས་ཐུབ་པའི་དབང་པོ་དེ་་་
དང༌༑ །དེ་དག་གི་སྐུ་དང་སྤྱོད་པ་དག་གི་མཐུ་སྟོབས་ཇི་འདྲ་
དང༌༑ །དེ་དག་གི་ཉན་ཐོས་ཀྱི་དགེ་འདུན་འདུས་པ་གྲངས་ཇི་
སྙེད་ཡོད་པ་དང་རྒྱུ་གང་གིས་ཇི་ལྟར་འགྱུར་བ་དང་། །ཞིང་དེའི་
བྱང་ཆུབ་སེམས་དཔའ་རྣམས་དེར་གཟུགས་ཇི་འདྲ་བ་དང༌།།
ཐེག་པ་གཅིག་དང་གསུམ་ལྟ་བུ་ཇི་འདྲའི་ཆོས་བསྟན་པ་དང་་་་་་
ཞིང་དེར་སྐྱེད་པ་པོ་བདག་བྲམ་ཟེ་ལ་སོགས་པ་རིགས་ལ་སོགས་་་
པ་ཇི་འདྲ་དང༌། །ཆོས་ཐོས་ནས་ཁྱིམ་པ་དང་རབ་བྱུང་གི་སྤྱོད་
པ་གང་ལ་སྤྱད་པ་དང༌། །བདག་གིས་སྦྱིན་པའི་དངོས་པོ་ག།ང་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽175
ཅི་ཙམ་སངས་རྒྱས་འཁོར་དང་བཅས་ལ་དེ་དག་ལ་ཕུལ་བ། །
དེ་ནི་མ་ལུས་པ་སྐུ་གཅིག་ལ་སྟོན་པར་མཛད་དོ། །སྦྱིན་པ་དེ་
བཞིན་དུ་ཚུལ་ཁྲིམས་དང་། བཟོད་པ་དང་། བརྩོན་འགྲུས་
དང་། ཏིང་ངེ་འཛིན་དང་། །ཤེས་རབ་སྤྱོད་ཚེ་སྔར་གྱི་བྱང་
སེམས་ཀྱི་གནས་སྐབས་གང༌། །མ་ཚང་བ་མེད་པ་དེ་དག་རང་
ཉིད་ཀྱི་སྤྱོད་པ་ཀུན། །སྐུ་ཡི་བ་སྤུའི་ཁུང་བུརའང་གསལ་
བར་སྟོན་ཏོ། །བདག་ཉིད་ཀྱི་སྤྱོད་པ་ཁོ་ན་སྟོན་པར་མཛད་པ་
འབའ་ཞིག་ཏུ་མ་ཟད་ཀྱི། གཞན་ཡང་སངས་རྒྱས་གང་དག་
འདས་པ་དང་འབྱུང་བར་འགྱུར་བ་གང་ཡིན་པ་དང༌། །གང་
དག་ད་ལྟར་ནམ་མཁའི་མཐར་ཐུག་པར།།གདངས་མཐོན་
པོའི་ཆོས་སྟོན་པས་སྡུག་བསྔལ་གྱིས་བཟུང་བའི། །འགྲོ་བ་
རྣམས་དབུགས་འབྱིན་ཞིང་འཇིག་རྟེན་དག་ན་བཞུགས་པ་་་་་
དང༌།༑ །དང་པོའི་ཐུགས་བཟུང་ནས་བྱང་ཆུབ་སྙིང་པོའི་
བར༑ །དེ་དག་གི་སྤྱོད་པ་ཀུན་དངོས་པོ་རྣམས་མིག་འཕྲུལ་
གྱི༑ །རང་བཞིན་ལྟར་མཁྱེན་ནས་བདག་བཞིན་དུ་བ་སྤུ་ཡི། །
ཁུང་བུར་དུས་གཅིག་ལ་ནི་གསལ་བར་སྟོན། །དེ་བཞིན་དུ་
དུས་གསུམ་གྱི་བྱང་ཆུབ་སེམས་དཔའ་དང༌། །རང་རྒྱལ་
དང་འཕགས་པ་ཉན་ཐོས་མ་ལུས་པ་ཐམས་ཅད་ཀྱི། །སྤྱོད་པ་
དང་དེ་ལྷག་སོ་སོའི་སྐྱེ་བོའི་གནས་སྐབས་ནི། །ཐམས་ཅད་

176 དབུ་མ་འཇུག་པའི་མཆན་འགྲེལ།
བ་སྤུའི་ཁུང་བུར་དུས་གཅིག་གི་ཚེ་སྟོན་ཏོ། །རྣམ་པར་རྟོག་པ་
མེད་ཀྱང་བཞེད་་པ་ལ་མངའ་བསྒྱུར་བ་ཉིད་བཤད་པ། ཡུལ་གྱི་
དབང་དུ་བྱས་ན་ལོངས་སྤྱོད་རྫོགས་པའི་སྐུའི་རང་བཞིན་ཅན་གྱི་་་་
སྤངས་རྟོགས་རྣམ་པར་དག་པ་འདི་ནི་རྣམ་རྟོག་མི་མངའ་ཡང་་་་
བཞེད་པ་ཙམ་ཞིག་མངའ་དབང་འཇུག་པ་ཡིས། །རྡུལ་ཕྲ་རབ་
གཅིག་གི་ཡུལ་ལ་ནམ་མཁས་གཏུགས་པའི་འཇིག་རྟེན་ཁམས་
སྟོན་པ༵་དང༌། །འཇིག་རྟེན་མཐའ་ཡས་པའི་ཕྱོགས་ཁྱོན་ལ་
ཁྱབ་པའི་རྡུལ་གཅིག་སྟོན་མོད་ཀྱི། །རྡུལ་རགས་མི་འགྱུར་
ཞིང་འཇིག་རྟེན་ཕྲ་བར་མི་འགྱུར་རོ། །དེ་བཞིན་དུ་དུས་ཀྱི་
དབང་དུ་བྱས་ན་རྣམ་རྟོག་མི་མངའ་བ་ཁྱོད་ཀྱིས་དུས་་་་་་་
བཞེད་པ་འཇུག་པས་སྲིད་མཐའི་བར་དུ། །སྐད་ཅིག་དེ་རེ་རེ་
ལ་སངས་རྒྱས་བྱང་སེམས་སོགས་སྤྱོད་པ་སྣ་ཚོགས། །ཇི་སྙེད་
སྟོན་པ་དེ་སྙེད་གྲངས་ནི་འཛམ་བུ་གླིང༌། །མ་ལུས་པའི་རྡུལ་
གང་ཇི་སྙེད་ཡོད་པ་དེ་སྙེད་ལ་གྲངས་ལྟ་བུ་ནི་མེད་དོ་ཞེས་ཐུན་་
མོང་མ་ཡིན་པའི་ཡོན་ཏན་ཕུལ་བྱུང་གིས་བསྟོད་པའོ། ། བརྟེན་པ་
ཡོན་ཏན་བཤད་པ། སངས་རྒྱས་ཀྱི་ས་ནི་སྟོབས་བཅུས་རབ་ཏུ་ཕྱེ་
བ་ཡིན་པའི་ཕྱིར་དེའི་རྣམ་པར་དབྱེ་བ་ཆ་ཙམ་ཞིག་བསྟན་པའི་་་་
ཕྱིར་བཤད་པ། གནས་དང་གནས་མིན་པ་མཁྱེན་པའི་སྟོབས་
དང༌།༑ །དེ་བཞིན་དུ་ལས་ཀྱི་རྣམ་པར་སྨིན་པ་མཁྱེན་པའི་བློ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽177
དང་༑ །མོས་པ་སྣ་ཚོགས་པ་ཐུགས་སུ་ཆུད་པ་དང༌། །སྣ་
ཚོགས་པའི་ཁམས་ནི་མཁྱེན་པའི་སྟོབས་དང༌། །དེ་བཞིན་དུ་
དབང་པོ་མཆོག་དང་མཆོག་མ་ཡིན་པ། །མཁྱེན་པ་དང་
ཐམས་ཅད་དུ་འགྲོ་བའི་ལམ་མཁྱེན་པ་དང༌། །བསམ་གཏན་
དང་རྣམ་ཐར་དང་ཏིང་འཛིན་དང༌། །སྙོམས་པར་འཇུག་པ་
སོགས་ཀུན་བྱང་མཁྱེན་པའི་བློ་སྟོབས་དང་། །སྔོན་གནས་
དྲན་པ་མཁྱེན་པ་དང་། །དེ་བཞིན་དུ་འཆི་འཕོ་དང་སྐྱེ་བ་
མཁྱེན་པའི་བློ་དང་། །ཟག་པ་རྣམས་ཟད་པ་མཁྱེན་པའི་
སྟོབས་ཏེ། །སྟོབས་ནི་བཅུ་པོ་འདི་དག་གོ། །དེ་ལ་གནས་དང་
གནས་མ་ཡིན་པ་མཁྱེན་པའི་སྟོབས་ཀྱི་དབང་དུ་བྱས་ནས་བཤད་་་་
པ༑ རྒྱུ་མི་དགེ་བ་གང་ཞིག་ལས་འབྲས་བུ་སྡུག་བསྔལ་གང་ཞིག་
ངེས་པར་སྐྱེ་བར་འགྱུར་བ་དང་། །འཕགས་པའི་ལམ་ལས་མྱ་
ངན་ལས་འདས་པ་ཐོབ་པ་རྒྱུ་དེ་ནི་འབྲས་བུ་དེ་ཡི་གནས་སུ་སུ་་་་་
གནས་དེ་ཉིད་མཁྱེན་པ་རྣམས་ཀྱིས་གསུངས། །བཤད་པ་
ལས་བཟློག་པ་དགེ་བ་ལས་རྣམ་སྨིན་སྡུག་བསྔལ་ནི་གནས་མིན་་
དུ་རྒྱུ་དང་རྒྱུ་མིན་པའི་ཤེས་བྱ་མཐའ་ཡས་པ་ལ། ྋ །མཁྱེན་པ་
ཐོགས་པ་སྤངས་པ་དེ་ནི་སྟོབས་སུ་བཤད་དོ། །ལས་དང་རྣམ་
པར་སྨིན་པ་མཁྱེན་པའི་སྟོབས་ཀྱི་དབང་དུ་བྱས་ཏེ་བཤད་པ།
ཟག་བཅས་ཀྱི་ལས་འདོད་པ་དགེ་བ་དང་མི་འདོད་པ་མི་དགེ་བ་

178 དབུ་མ་འཇུག་པའི་མཆན་འགྲེལ།
་་་་་་་་་་དང་དེ་ལས་བཟློག་པ་གཉི་ག་འདྲེས་མ་དང་ཟག་པ་ཟ
དངོས་ཀྱི། །ལས་དང་ལས་དེ་ཡི་རྣམ་སྨིན་བདེ་སྡུག་ཤིན་ཏུ་
སྣ་ཚོགས་ལའང་། །མཁྱེན་པ་ནུས་མཐུ་ཐོགས་མེད་སོ་སོར་
འཇུག་པར་འགྱུར་བ། །དུས་གསུམ་གྱི་ཤེས་བྱ་ལས་དང་རྣམ་
པར་སྨིན་པ་ལ་ཁྱབ་མཛད་དེ་ནི་ལས་འབྲས་མཁྱེན་པའི་སྟོབས་་
སུ་འདོད་དོ། །མོས་པ་སྣ་ཚོགས་མཁྱེན་པའི་སྟོབས་ཀྱི་དབང་དུ་
བྱས་ནས་བཤད་པ། འདོད་ཆགས་དང་ཞེ་སྡང་ལ་སོགས་ཉོན་
མོངས་པ་རྣམས་དང་དད་པ་ལ་སོགས་ཀྱིས་འབྱུང་བའི་སྟེ་ས་་་་
བོན་གྱི་སྟོབས་ཀྱིས་འབྲས་བུ་བླང་དོར་གྱི་འདོད་པ་སྟེ་མོས་པ་ནི།
ཤིན་ཏུ་སྣ་ཚོགས་པ་དམན་པ་དང་འབྲིང་དང་གང་ཡང་ཁྱད་
འཕགས་སུ་འདོད་པ། །མོས་པ་དེ་ལས་གཞན་པའི་ཆོས་ཀུན་དུ་
སྤྱོད་པ་རྣམས་ཀྱིས་མོས་པའི་ས་བོན་གཡོགས་ཏེ་སྒྲིབ་པའི་མོས་་
པ་ལའང་མཁྱེན་པ་ནི། །དུས་གསུམ་གྱི་འགྲོ་བ་མ་ལུས་པའི་
མོས་པ་ལ་ཁྱབ་པ་དེ་ནི་མོས་པ་སྣ་ཚོགས་མཁྱེན་པའི་སྟོབས་ཞེས་
བྱའོ༑།ཁམས་སྣ་ཚོགས་པ་མཁྱེན་པའི་སྟོབས་ཀྱི་དབང་དུ་བྱས་
ནས་བཤད་པ། སངས་རྒྱས་ཁམས་ཀྱི་རྣམ་པར་དབྱེ་བ་ལ་
མཁས་པ་རྣམས་ཀྱིས། །མིག་སོགས་དྲུག་དང་གཟུགས་སོགས་
རྣམ་ཤེས་དྲུག་རྣམས་ཀྱི་རང་བཞིན་ངོ་བོ་གང་ཡིན་པ་དེ་་་་་་་་
ཁམས་དང་ནང་སྟོང་པ་ཉིད་སོགས་སུ་གསུངས། །རྫོགས་པའི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽179
སངས་རྒྱས་རྣམས་ཀྱི་མཁྱེན་པ་མཐའ་ཡས་ཤིང༌། །དུས་
རྣམ་ཀུན་ཁམས་ཀྱི་ཁྱད་པར་ལ་ཐོགས་མེད་འཇུག་པ་ནི་སྟོང་་་
པ་ཉིད་དུ་ཐུགས་སུ་ཆུད་པས་ཁམས་སྣ་ཚོགས་མཁྱེན་པའི་སྟོབས་་
སུ་འདོད་དོ། །དབང་པོ་མཆོག་དང་མཆོག་མ་ཡིན་པ་མཁྱེན་པའི་
སྟོབས་ཀྱི་དབང་དུ་བྱས་ནས་བཤད་པ། ཀུན་ཏུ་རྟོག་པ་སྟེ་ཡང་
དག་པ་མ་ཡིན་པ་ལ་ལྷག་པར་སྒྲོ་འདོགས་པ་ཆགས་སོགས་སྐྱེད་་་་
པར་དབང་བས་དབང་པོ་དང་དད་པ་ལ་སོགས་ཆེས་རྣོ་བ་ཉིད་་
ནི་མཆོག་ཏུ་བཞེད་ལ། །དབང་པོ་འབྲིང་གི་གནས་སྐབས་
དང་རྟུལ་པོ་ཉིད་ནི་མཆོག་མིན་པར་བཤད་པ་དང༌། །མིག་
ལ་སོགས་པ་དབང་པོ་ཉེར་གཉིས་ཀྱི་ངོ་བོ་དང་ཕན་ཚུན་འབྲས་
བུ་སྒྲུབ་པར་ནུས་པའི་རང་གི་ངོ་བོ་ཐུགས་སུ་ཆུབ་པ་ལ། ། རྣམ་
པ་ཐམས་ཅད་མཁྱེན་པ་ཆགས་པ་མེད་པ་དེ་ནི་དབང་པོ་་་་་་
མཆོག་དང་མཆོག་མིན་མཁྱེན་པའི་སྟོབས་སུ་གསུངས་སོ། །
ཐམས་ཅད་དུ་འགྲོ་བའི་ལམ་མཁྱེན་པའི་སྟོབས་ཀྱི་དབང་དུ་བྱས་་་
ནས་བཤད་པ། ལམ་འགའ་རྒྱལ་བ་ཉིད་དུ་འགྲོ་བ་དང་འགའ་
ཞིག་རང་རྒྱལ་གྱི། །བྱང་ཆུབ་དང་ནི་ཉན་ཐོས་ཀྱི་བྱང་ཆུབ་
དང་ཡི་དྭགས་དང༌། །དུད་འགྲོ་དང་ལྷ་དང་མི་རྣམས་དང་
དམྱལ་བ་ལ་སོགས་པར་འགྲོ་བ། །དེ་ལ་མཁྱེན་པ་ཆགས་པ་
0
མེད་ཅིང་མཐའ་ཡས་པར་འཇུག་པ་དེ་ནི་ལམ་མཁྱེན་པའི་་

180 དབུ་མ་འཇུག་པའི་མཆན་འགྲེལ།
སྟོབས་སུ་འདོད་དོ། །བསམ་གཏན་དང་རྣམ་པར་ཐར་བ་སོགས་
མཁྱེན་པའི་སྟོབས་ཀྱི་དབང་དུ་བྱས་ནས་བཤད་པ། འཇིག་རྟེན་
གྱི་ཁམས་མཐའ་ཡས་པ་ན་རྣལ་འབྱོར་པའི་བྱེ་བྲག་ལ་ཐ་དད་
པའི༑ །བསམ་གཏན་བཞི་དང་རྣམ་ཐར་བརྒྱད་གང་ཡིན་པ་
དང་ཞི་གནས་གང་དག་དགེ་བ་ལ་སེམས་རྩེ་གཅིག་པ་དང་།
མཐར་གྱིས་གནས་པའི་སྙོམས་པར་འཇུག་པའི་ཁྱད་པར་གང་་་་
དག་གཅིག་ནི་འདུ་ཤེས་དང་ཚོར་བ་འགོག་པ་དང་བརྒྱད་དུ་
གྱུར་བ་ནི་བསམ་གཟུགས་བརྒྱུད་པོ་དག་སྟེ། །ཀུན་བྱང་རྒྱུ་འབྲས་
དེ་ལ་མཁྱེན་པ་ཐོགས་པ་མེད་པ་འདི་ནི་ཀུན་བྱང་མཁྱེན་པའི་་
སྟོབས་སུ་བཤད་དོ། །སྔོན་གྱི་གནས་རྗེས་སུ་དྲན་པ་མཁྱེན་པའི་
སྟོབས་ཀྱི་དབང་དུ་བྱས་ནས་བཤད་པ། ཇི་སྲིད་གཏི་མུག་མ་
རིག་པ་ཡོད་པ་དེ་སྲིད་དེས་རྒྱུ་བྱས་ནས་སྲིད་པར་གནས་པ་དེ་་་་
སྲིད་དུ་འདས་དུས་ཀྱི་བདག་རང་དང༌། །སེམས་ཅན་གཞན་
རེ་རེ་ཡི་སྲིད་པའི་སེམས་ཅན་ནི། །ཇི་སྙེད་དེ་སྙེད་ཀྱི་སྐྱེ་བ་
དག་མཐའ་ཡས་གཞིར་ཏེ་རྒྱུ་དང་བཅས་དྲན་པ་དང་ཡུལ་་་་
ཕྱོགས་དང༌། །བཅས་པ་རྣམ་པ་དང་བཅས་པ་དྲན་པའི་ཡུལ་དེ་
རྣམས་ལ་ཐོགས་མེད་དུ་འཇུག་པའི་བློ་གང་དང་གང་ཡིན་པ་་་་
དེ་ནི་སྔོན་གནས་རྗེས་དྲན་གྱི་སྟོབས་སུ་བཤད་དོ། །འཆི་འཕོ་
དང་སྐྱེ་བ་མཁྱེན་པའི་སྟོབས་ཀྱི་དབང་དུ་བྱས་ནས་བཤད་པ།

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽181
སེམས་ཅན་རྣམས་ཀྱི་སེམས་ཅན་རེ་རེའི་འཆི་འཕོ་དང༌། །
ཕུང་པོ་ཉིང་མཚམས་སྦྱོར་བའི་སྐྱེ་བ་གང་འཇིག་རྟེན་ལ་གནས་
པ་ནམ་མཁའི་མཐར་ཐུག་པ་དང༌། །ལས་ཤིན་ཏུ་སྣ་ཚོགས་
་་་་་་་་་་པའི་བཟོས་སྦྱར་བའི་བཀྲ་མང་དེ་ལ་མཁྱེན་པ་དུས་དེར་་་
འཇུག་པ་ཡིས། །མ་ཆགས་མ་ཐོགས་པའི་རྣམ་ཀུན་ཡོངས་
དག་མཁྱེན་པ་མཐའ་ཡས་པ་དེ་ནི་འཆི་འཕོ་དང་སྐྱེ་བ་མཁྱཻཁྱེན་་་་་
པའི་སྟོབས་སུ་འདོད་དོ། །ཟག་པ་ཟད་པ་མཁྱེན་པའི་སྟོབས་ཀྱི་
དབ༵ང་དུ་བྱས་ནས་བཤད་པ། རྣམ་ཀུན་ཐམས་ཅད་མཁྱེན་པའི་
སྟོབས་ཀྱིས་དུས་མྱུར་བ་སྐད་ཅིག་ཉིད་དུ་རྒྱལ་བ་རྣམས་ཀྱི། །
ཆགས་སོགས་ཉོན་མོངས་པའི་སྒྲིབ་པ་དག་ནི་བག་ཆགས་ཤེས་་
བྱའི་སྒྲིབ་པ་དང་བཅས་པ་འཇིག་པར་འགྱུར་བ་དང་། །སློབ་
མ་དགྲ་བཅོམ་དང་ལ་སོགས་རང་རྒྱལ་ཤེས་སྒྲིབ་མི་འགོག་ཀྱང་་་་་
ཉོན་མོངས་རྣམས་བློ་ཡིས་ཏེ་ཤེས་རབ་ཀྱིས་འགོག་པ་གང༌། །
དེ་ལ་མཁྱེན་པ་ཆགས་པ་མེད་པ་མཐའ་ཡས་པ་དེ་ནི་ཟག་ཟད་
མཁྱེན་པའི་སྟོབས་སུ་འདོད་དོ། ྋ །འདབ་ཆགས་ནམ་མཁར་
འཕུར་བ་སླར་ལྡོག་པ་དེ་ནམ་མཁའ་ཟད་ནས་མེད་པས་འཕུར་་་
ས་མེད་ནས་འདབ་ཆགས་སླར་ལྡོག་པར་མི་འགྱུར་གྱི། །
འདིར་ནི་འཕུར་འཕུར་བས་རང་གི་མཐུ་ཟད་པས་ལྡོག་པར་་་
འགྱུར་བ་དེ་བཞིན་དུ། །སློབ་མ་ཉན་ཐོས་དང་རང་སངས་རྒྱས་

182 དབུ་མ་འཇུག་པའི་མཆན་འགྲེལ།
དང་བཅས་པའི་སངས་རྒྱས་སྲས་ས་བཅུ་པ་ལ་གནས་པ་་་
རྣམས་ཀྱང་སངས་རྒྱས་ཀྱི། །ཡོན་ཏན་ནམ་མཁའ་ལྟར་
མཐའ་ཡས་པ་དེ་མ་བརྗོད་ནས་ལྡོག་པར་འགྱུར་བ་དེ་ཡོན་་་་་
ཏན་ཟད་པས་ལྡོག་པ་མིན། །རང་བློའི་སྟོབས་ཉམས་པས་སོ། །
འཕགས་པ་འོག་མས་ཀྱང་བརྗོད་མི་ནུས་དེ་ཕྱིར་བདག་འདྲ་་་་་་་་
བས་ཁྱོད་ཀྱི་ཡོན་ཏན་འདི་དག་ཅི། །ཅུང་ཟད་ཀྱང་ཤེས་པ་
དང་ནི་བརྗོད་པར་ནུས་པར་འགྱུར་རམ། །འོན་ཀྱང་སྟོབས་
སོགས་དེ་དག་མདོའི་དོན་འཕགས་པ་ཀླུ་སྒྲུབ་ཀྱིས། །བཤད་
པའི་ཕྱིར་སངས་རྒྱས་ཀྱི་ཡོན་ཏན་ལ་དོགས་པ་སྤངས་དེའི་རྗེས་་་
སུ་འབྲངས་ནས་ཅུང་ཟད་ཙམ་ཞིག་སྨྲས་པ་ཡིན་ནོ། །སངས་
རྒྱས་ཡོན་ཏན་དེ་དག་བསྡུ་ན་ཟབ་རྒྱས་གཉིས་སུ་འདུ་ཟབ་མོ་་་་་་་་
སྤྲོས་པ་ཐམས་ཅད་ཉེ་བར་ཞི་བ་སྟོང་པ་ཉིད་ཆོས་སྐུ་ཡིན་ཏེ། །
གཟུགས་སྐུའི་འབྱོར་པ་དང་སྟོབས་སོགས་ཡོན་ཏན་གཞན་་་་་་་་་་
རྣམས་ནི་རྒྱ་ཆེ་བའོ། །ཟབ་པ་དང་རྒྱ་ཆེ་བའི་ཚུལ་དེའི་རྒྱུ་ས་
བཅུའི་སྐབས་སྟོང་ཉིད་རྟོགས་པའི་མཉམ་བཞག་ཡེ་ཤེས་དང་སྦྱིན་་
སོགས་རྒྱ་ཆེ་བ་སྒྲུབ་པའི་རྗེས་ཐོབ་གཉིས། དེའི་རྒྱུ་ཚོགས་སྦྱོར་དུ་
དེ་གཉིས་ཐོས་བསམ་གྱིས་གཏན་ལ་འབེབས་པར་ཕྱིན་ཅི་མ་ལོག་་་་
པར་ཤེས་ནས་སྒོམ་པས། །སངས་རྒྱས་ཀྱི་ཟབ་རྒྱས་ཀྱི་ཡོན་ཏན་
འདི་དག་འཐོབ་པར་འགྱུར་རོ། །དེས་ན་བསྟན་བཅོས་འདིས་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽183
ལམ་དང་འབྲས་བུའི་རྣམ་བཞག་མ་ལུས་པ་མཚོན་པར་ཤེས་པར་་་་་
བྱའོ། །སྤྲུལ་སྐུ་ཕྲིན་ལས་བཅས་པ་ནི། ལོངས་སྤྱོད་རྫོགས་སྐུས་
སེམས་ཅན་གྱི་དོན་མཛད་ནས་སླར་ཡང་མཉམ་བཞག་ལས་མི་་་་་
གཡོ་བ་ཆོས་ཀྱི་སྐུ་མངའ་ཁྱོད་ཀྱིས་སྤྲུལ་པའི་སྐུ་སྲིད་གསུམ་དུ་་
བྱོན་ནས་སྤྲུལ་པ་རྣམས་ཀྱིས། །དགའ་ལྡན་གྱི་གནས་ནས་མི་
ཡུལ་དུ་གཤེགས་པ་དང་ནི་འཛམ་གླིང་དུ་རྒྱལ་རིགས་སུ་སྐུ་་
བལྟམས་པ་དང་མ་གུ་དྷཱར་གསར་དུ་བྱང་ཆུབ་པ་དང་ཞི་བའི་་་
ཆོས་ཀྱི་འཁོར་ལོ་དབང་པོ་དང་འཚམས་པར་བསྐོར་བའང་སྟོན་
པར་མཛད། །དེ་ལྟར་སྲིད་ལས་འདས་ཀྱང་སྲིད་པའི་ཚུལ་
བཟུང་ནས་ཁྱོད་ཀྱིས་འཇིག་རྟེན་འགྲོ་བ་འདོད་ཆགས་ལ་སོགས་
ཉོན་མོངས་པའི་གཡོ་བག་སྤྱོད་ཅན་འདོད་པ་ཐོབ་པར་རེ་བ་སྟེ་
སྲེད་པའི་ཞགས་པ་ནི། །མང་པོས་ཡུན་རིང་དམ་དུ་བཅིངས་
པ་མ་ལུས་པ་རྣམས་གྲགས་པ་དང་ལན་ལ་རེ་བ་མེད་པར་ཐུགས་་
རྗེས་ཐེག་པ་གསུམ་གྱི་མྱ་ངན་འདས་པར་དང་མཐར་ཐུག་མི་་་་
གནས་པའི་མྱང་འདས་སུ་དཀྲི་བར་མཛད། །དུ་ནི་ཐེག་པ་
གཅིག་ལ་ཐེག་པ་གསུམ་བསྟན་པ་དགོངས་པ་ཅན་ཉིད་དུ་བཤད་་་་་
པ༑ གང་ཕྱིར་མཐར་ཐུག་གི་གནས་སྐབས་འདི་ན་དེ་ཁོ་ན་ཉིད་
ཤེས་པ་ལས་ཏེ་དེ་མ་གཏོགས་པ་བག་ཆགས་དང་བཅས་པའི་དྲི་"
མ་མཐའ་དག་སེལ་བ་ནི། །ལྷུར་བྱེད་པ་ལམ་གཞན་མེད་

184 དབུ་མ་འཇུག་པའི་མཆན་འགྲེལ།
པས་ཆོས་རྣམས་ཀྱི་གནས་ལུགས་དེ་ཁོ་ན་ཉིད་ཀྱང་ཆོས་ཅན་་
རྣམ་འགྱུར་རམ་དབྱེ་བ་སོ་སོ་ལའང་བསྟེན་མིན་ཞིང་། །དེ་
ཁོ་ན་ཉིད་ཀྱི་ཡུལ་ཅན་བློ་གྲོས་རྟོགས་པ་མཐར་ཐུག་ཚེ་ཡེ་ཤེས་་་་་་
འདི་ལ་ཡང་ཡུལ་འཇལ་བའི་རྣམ་པ་ཐ་དད་པ་མི་འདྲ་བ་་་་་་
འགྱུར་བ་མ་ཡིན་པ། །དེ་ཡི་ཕྱིར་ན་སངས་རྒྱས་ཁྱོད་ཀྱིས་
འགྲོ་ལ་མཐར་ཐུག་ཐེག་པ་མི་མཉམ་པ་དག་སོ་སོར་དབྱེར་་་་་་
མེད་དུ་བསྟན་པ་ཡིན་ནོ། །གང་གི་ཕྱིར་དེ་ལྟར་དེ་ཁོ་ན་ཉིད་
གཅིག་ཉིད་ཡིན་པས། དེ་ཁོ་ན་ཉིད་ཀྱི་ཡུལ་ཅན་ཡེ་ཤེས་ཐ་མི་དད་
པ་དེའི་ཕྱིར་ཐེག་པ་གཅིག་ཁོ་ན་ལས་ཐེག་པ་གསུམ་ཡོད་པ་མ་ཡིན་
ཏེ༑ྋ འོད་སྲུངས་ཆོས་ཐམས་ཅད་མཉམ་པ་ཉིད་དུ་རྟོགས་ན་མྱ་
ངན་ལས་འདས་པ་ཡིན་ལ། དེའང་གཅིག་ཉིད་ཡིན་གྱི། གཉིས་
དང་གསུམ་ནི་མ་ཡིན་ནོ་ཞེས་འབྱུང་བའི་ཕྱིར་རོ། །ཐེག་པ་ཆེན་པོ་
ཞེས་བྱ་བ་ལ་ཆེན་པོ་ཞེས་བྱ་བ་ནི་སངས་རྒྱས་བཅོམ་ལྡན་འདས་་་་་
རྣམས་ཏེ། མ་རིག་པ་མ་ལུས་པ་སྤངས་པས་སྒྲིབ་པ་དང་བྲལ་བའི་
ཡེ་ཤེས་མངའ་བའི་ཕྱིར་རོ། །དེ་རྣམས་ཀྱི་ཐེག་པ་ནི་ཐེག་པ་ཆེན་པོ་
སྟེ༑ པྲེ་ཥོ་ད་ར་ལ་སོགས་པ་ཡིན་པའི་ཕྱིར་ཡི་གེ་མཧཱ་ཏ་ཡཱ་ནའི་ཏ་
ཨ་ཉིད་དུ་འགྱུར་རོ། །ཡང་ན་ཐེག་པ་ཡང་དེ་ཡིན་ལ་ཆེན་པོའང་
ཡིན་པས་ཐེག་པ་ཆེན་པོ་སྟེ། སངས་རྒྱས་ཀྱི་ཡེ་ཤེས་བསམ་གྱིས་མི་
ཁྱབ་པ་མངའ་བ་རྣམས་དེ་ལ་བཞུགས་པའི་ཕྱིར་རམ། དངོས་པོའི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽185
རབ་ཏུ་དབྱེ་བ་མཐའ་ཡས་པའི་ཡུལ་ཅན་ཡིན་པའི་ཕྱིར་རམ་མི་་་་་
ཤེས་པ་མ་ལུས་པ་སྤངས་པའི་ཕྱིར་ན་ཐེག་པ་ཡང་དེ་ཡིན་ལ་ཆེན་་་
པོ་ཡང་དེ་ཡིན་པས་ཐེག་པ་ཆེན་པོའོ། །གལ་ཏེ་མྱ་ངན་ལས་འདུས་
པ་གཅིག་ཁོ་ན་ཡིན་ན་ཇི་ལྟར་ཉན་ཐོས་དང་རང་སངས་རྒྱས་ཀྱི་་་་
ཐེག་པས་ཀྱང་ཡོངས་སུ་མྱ་ངན་ལས་འདའ་བར་བསྟན་ཅེ་ན།
བསྟན་པ་འདི་དགོངས་པ་ཅན་ཉིད་དུ་བཤད་པ། གང་ཕྱིར་འགྲོ་
ལ་ཉེས་པ་སྐྱེད་བྱེད་ལུས་སེམས་ལས་སུ་མི་རུང་བར་བྱེད་པས་་་་་་
སྙིགས་མ་ལྔ་སྟེ། སེམས་ཅན་དང་། བསྐྱསྐལ་པ་དང་། ཉོན་མོངས་
དང་། ལྟ་བ་དང་། ཚེའི་སྙིགས་མ་འདི་དག་ཡོད་གྱུར་པ། །དེ་
ཕྱིར་དང་པོ་ནས་ཐེག་ཆེན་གྱིས་བཀྲི་མི་ནུས་པའི་འཇིག་རྟེན་་་་་་
རྣམས་སངས་རྒྱས་ཀྱི་སྤྱོད་ཡུལ་གཏིང་ཟབ་པ་ལ་མོས་པ་ཙམ་་་
ཡང་འགོག་པས་ན་འཇུག་པར་མི་འགྱུར་ཞིང་། །དེ་དག་ཡལ་
བར་མི་འདོར་བའི་རྒྱུ་བདེ་བར་གཤེགས་པ་གང་གི་ཕྱིར་ཁྱོད་་་་་
ལ་མཁྱེན་རབ་ཐུགས་རྗེའི་ཐབས་དང་ལྷན་ཅིག་པ། །
མངའ་བ་དང་གང་ཕྱིར་བདག་གིས་སེམས་ཅན་རྣམས་་
དགྲོལ་བར་བྱ་ཞེས་ཁྱོད་ཀྱིས་ཞལ་གྱིས་བཞེས་ཏེ། །དེ་ཕྱིར་
མཁས་པ་རྒྱལ་བའི་སྲས་ཀྱིས་རིན་པོ་ཆེ་ཡི་གླིང་དུ་ཆས་པའི་་་་
སྐྱེ་བོའི་ཚོགས་ཀྱི། ངལ་བ་ཉེ་བར་སེལ་བའི་ཕྱིར་གྲོང་ཁྱེར་
ཡིད་དུ་འོང་བ་བར་དུ་རྣམ་པར་བཀོད་པ་ལྟར། །ཁྱོད་ཀྱིས་

186 དབུ་མ་འཇུག་པའི་མཆན་འགྲེལ།
ཉན་ཐོས་དང་རང་སངས་རྒྱས་ཀྱི་ཐེག་པ་འདི་ནི་སློབ་མ་ཉོན་་་་་
མོངས་པ་ཉེ་བར་ཞི་བའི་ཚུལ་ལ་ཡིད། །སྦྱར་ཞིང་དེས་ཐེག་པ་
འོག་མ་གཉིས་བསྟན་པའི་དགོས་པ་བསྟན་རྣམ་པར་དབབེན་་་་་་
ལའང་སྟེ་འཁོར་བའི་ཉོན་མོངས་སྤངས་པ་ཐོབ་པ་གཉིས་དང་བློ་་
སྦྱངས་པ་དང་པོ་ནས་ཐེག་ཆེན་གྱིས་བཀྲི་ནུས་པ་རྣམས་ལ་ཐེག་་་
ཆེན་ཁོ་ན་ལོགས་སུ་གསུངས་སོ་དེས་ཀྱང་ཐམས་ཅད་མཁྱེན་པ་་་
ཐོབ། ད་ནི་བཅོམ་ལྡན་འདས་མངོན་པར་བྱང་ཆུབ་པའི་དུས་དང་
བཞུགས་པའི་དུས་ཀྱི་དབང་དུ་བྱས་ནས་བཤད་པ། བདེ་བར་
གཤེགས་པ་མ་ལུས་པའི་ཕྱོགས་དང་ཞིང་སྟེ་སངས་རྒྱས་ཀྱི་་་་
ཕྱོགས་དང་ཞིང་སངས་རྒྱས་ཀྱི་ཡེ་ཤེས་ཀྱི་ཡུལ་དུ་གྱུར་པ་ཞེས་་་་་་་་
འགྲེལ་ཡང་ཡུལ་དག་ན། །ཕྲ་རབ་རྡུལ་གྱི་རྡུལ་རྣམས་བདོག་
པར་གྱུར་པ་ཇི་སྙེད་པ། །བྱང་ཆུབ་མཆོག་རབ་དམ་པར་
གཤེགས་པའི་བསྐལ་པའང་དེ་སྙེད་དེ། །མདོ་པད་དཀར་ལས།
བསྐལ་པ་བྱེ་སྟོང་བསམ་གྱིས་མི་ཁྱབ་པ། །དེ་ཡི་ཚད་ནི་ནམ་ཡང་
མེད་པ་ནས། །བྱང་ཆུབ་མཆོག་རབ་དེ་ནི་ངས་ཐོབ་སྟེ། །ང་ནི་རྟག་
ཏུ་ཆོས་ཀྱང་རབ་འཆད་དོ། །ཞེས་གསུངས། འོན་ཀྱང་ཁྱོད་ཀྱི་
གསང་བ་འདི་ནི་ཉན་ཐོས་ཀྱི་རིགས་ཅན་སོགས་ཀྱིས་མོས་པ་བྱ་་་
དཀའ་བས་བསྙད་བགྱི་མ་ལགས་སོ། །འདི་ནི་སྔོན་དགེ་བའི་རྩ་
བ་མ་བསགས་པ་རྣམས་ཀྱིས་ལྷག་པར་མོས་པ་བྱ་དཀའ་བའི་ཕྱིར་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽187
ན༵་བསྙད་པར་བྱ་བ་མ་ཡིན་ཏེ་འགའ་ཞིག་དེས་ལྷག་པར་མོས་པར་་
བྱེད་པ་རྣམས་ལ་བསོད་ནམས་གཞལ་དུ་མེད་པ་བསགས་པར་བྱ་་་་
བའི་ཕྱིར་བཤད་དོ།ྋ །རྒྱལ་བ་ཇི་སྲིད་འཇིག་རྟེན་མཐའ་དག་
མཆོག་ཏུ་རབ་ཏུ་ཞི་བར། །འགྲོ་བ་མིན་ཞིང་སེམས་ཅན་མ་
ཟད་ཀྱི་བར་ནམ་མཁའ་རྣམ་པ་འཇིག་པར་འགྱུར་བ་མིན་པ་་་
ནམ་མཁའ་མ་ཞིག་བར་དེ་སྲིད་དུ། །ཤེས་རབ་ཀྱི་ཕ་རོལ་ཏུ་
ཕྱིན་པ་ཡུམ་གྱིས་བསྐྱེད་པ་ཁྱོད་ལ་ཐུགས་བརྩེ་བའི་མ་མ་་་་་་
ཡིས༑ །ཚུལ་ལུགས་བྱེད་པས་རབ་ཏུ་ཞི་བར་འགྱུར་བ་ག་ལ་
མངའ༑ །སངས་རྒྱས་ཀྱི་མ་འོངས་པའི་སྐུ་ཚེའི་ཚད་ནི་མཐའ་མེད་
དོ༑ །གཏི་མུག་སྐྱོན་གྱིས་འཇིག་རྟེན་ཁ་ཟས་དུག་དང་བཅས་
པ་འདོད་ཡོན་ལྔ་ཟ་བ་ཡི། །སྐྱེ་བོ་ཉིད་ཀྱི་ནང་མི་འཁོར་བ་པ་
དེ་ལ་ཁྱོད་ཀྱི་ཐུགས་བརྩེ་བ་ཇི་ལྟ་བ། །དེ་ལྟར་དུག་ཟོས་ཏེ་
ཉེན་པའི་བུ་གཅིག་པ་ལ་མ་ཡི་སྡུག་བསྔལ་བ་བྱེད་པ་མིན་པས།
དེས་ན་མགོན་པོ་མཆོག་ཏུ་རབ་ཏུ་ཞི་བར་གཤེགས་པར་་་་་་
འགྱུར་བ་མ་ལགས་སོ། །གང་གི་ཕྱིར་ན་མི་མཁས་པ་དངོས་
པོ་དང་དངོས་པོ་མེད་པར་ཞེན་པ་ཡི་བློ་ཅན་གྱིས། །ལས་
འབྲས་ལ་ཡིད་ཆེས་ཡོད་པས་ལྷ་མིར་སྐྱེས་པ་དག་ནི་སྐྱེ་བ་དང་་་་་
འཇིག་པའི་གནས་སྐབས་དང་སྡུག་པ་དང་མི་སྡུག་པ་གཉིས་་་
དང་བྲལ་བ་དང་ཕྲད་པ་རྣམས་ཀྱིས་བསྐྱེད་པའི་སྡུག་བསྔལ་་་་་

188 དབུ་མ་འཇུག་པའི་མཆན་འགྲེལ།
མྱོང་བ་དང་། །སྡིག་ཅན་ལོག་ལྟ་ཅན་མནར་མེད་པ་ལ་སོགས་
པའི་འགྲོ་བ་འཐོབ་པ་དེ་ཡི་ཕྱིར་འཇིག་རྟེན་ཐུགས་བརྩེའི་་་་
ཡུལ་དུ་རབ་ཏུ་དོང་བས། །བཅོམ་ལྡན་འདུས་ཐུགས་རྗེས་
བདག་ཉིད་ཁྱོད་ཀྱི་ཐུགས་སྐྱེ་བོ་སྡུག་བསྔལ་བ་ལ་དམིགས་ནས་་་་་
ཞི་བ་ལས་བཟློག་པས་ཁྱོད་ལ་མྱ་ངན་ལས་འདས་པ་མི་མི་་་་་་་་་
མངའ་འོ། །ད་ནི་དབུ་མ་ལ་འཇུག་པའི་བསྟན་བཅོས་ལས་ཀུན་
རྫོབ་དང་དོན་དམ་པའི་བདེན་པའི་རྣམ་གཞག་མཛད་པ་དེ་གཞན་
རྣམས་དང་ཐུན་མོང་མ་ཡིན་ནོ་ཞེས་བསྟན་པར་བྱ་བའི་ཕྱིར།
ལུགས་འདི་དགེ་སློང་ཟླ་གྲགས་ཀྱིས། ྋ །དབུ་མའི་བསྟན་
བཅོས་ལས་བཏུས་ནས། །ལུང་མདོ་སྡེ་ས་བཅུ་པ་དང༌། ཤེར་
ཕྱིན་ཇི་བཞིན་དང་མན་ངག་བདག་མེད་སྒྲུབ་པའི་རིགས་པ་ནི།།
ཇི་ལྟ་བ་བཞིན་བརྗོད་པ་ཡིན། །དབུ་མའི་བསྟན་བཅོས་འདི་
ལས་སེམས་ཙམ་མན་ཆད་ཀྱི་དངོས་སྨྲ་བའི་གཞན་ན་ཆོས་དོན་་་
དམ་སྟོང་པ་ཉིད་བསྟན་པ་འདི་ནི། །ཇི་ལྟར་དབུ་མ་པས་ཇི་ལྟར་
འདོད་པ་མེད་པ་དེ་བཞིན་དུ། །འདིར་འབྱུང་བའི་ཁོ་བོ་ཅག་
གི་ལུགས་བརྒལ་ལན་དང་བཅས་པ་བཤད་པ་དག་ཀྱང་ཀུན་རྫོབ་་
བརྟེན་ནས་བཏགས་པ་ཙམ་དུ་འཇོག་པ་བསྟན་བཅོས་གཞན་ན་་་
ནི༑ །མེད་ཅེས་མཁས་པ་རྣམས་ཀྱིས་ངེས་པར་མཛོད་ཅིག །
ཀླུ་སྒྲུབ་ཀྱི་མཚན་དོན་ཀླུ་དང་སྲིད་སྒྲུབ་ཀྱི་མིང་གི་ཕྱོགས་གཅིག་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽189
སྦྱར་བ་བློ་མཚོ་མཐའ་རྟོགས་པར་དཀའ་བ་ཤིན་ཏུ་རྒྱ་ཆེ་བའི་་་་་
ཁ་དོག་གིས་འཇིགས་པས། ྋ །སྐྱེ་བོས་ལུགས་བཟང་གང་
དག་ལ་འཇུག་པར་མི་བྱེད་པར་རྒྱང་རིང་དུ་སྤངས་པས་ཀླུ་སྒྲུབ་
དེ་ཡིས་ཚིག །ལེ་འུར་བྱས་པའི་ཁ་འབུས་པའི་ཀུ་མུ་ཏ་ཡིན་
པས་དེའི་ཁ་ཕྱེ་བའི་ཆུས། །ད་ལྟ་ཟླ་བ་གྲགས་པ་ལ་བརྟེན་
ནས་གདུལ་བྱའི་སྐྱེ་བོའི་རེ་རྣམས་རབ་ཏུ་སྐོང་བར་བྱེད།
གལ་ཏེ་གནས་བརྟན་དབྱིག་གཉེན་དང་། ཕྱོགས་ཀྱི་གླང་པོ་དང་།
ཆོས་སྐྱོབ་ལ་སོགས་པ་བསྟན་བཅོས་རྣམས་ཀྱི་མཛད་པོ་བྱོན་ཟིན་་་་་
པར་གྱུར་པ་དེ་དག་གིས་ཀྱང་ཡི་གེ་ཙམ་ཐོས་པས་འཇིགས་ཏེ་རྟེན་་
ཅིང་འབྲེལ་བར་འབྱུང་བ་ཕྱིན་ཅི་མ་ལོག་པར་སྟོན་པ་འདི་ཡོངས་་་
སུ་སྤངས་སམ་ཞེ་ན། དེ་སྐད་དུ་སྨྲའོ།།དེ་ཁོ་ན་ཉིད་བཤད་ཟིན་
པའི་ཟབ་མོ་འཇིགས་སུ་རུང་བ་འདི་ནི་སྔོན་གོམས་པ་ཉིད་་་་་
ལས་སྐྱེ་བོ་ཡིས། །ངེས་པར་རྟོགས་པར་འགྱུར་བ་ལས་འདི་
ནི་སྒྲུ་དང་ཚད་མ་ལ་སོགས་པ་གསན་རྒྱ་ཆེ་ཡང་གཞན་གྱིས་་་་་་
ཐུགས་སུ་ཆུད་པར་མི་འགྱུར་རོ། །དེ་ཕྱིར་ཚུལ་ལུགས་དབྱིག་
གཉེན་ལ་སོགས་པས་རང་བློས་སྦྱར་བ་འདི་དག་མཐོང་ནས་་་
མུ་སྟེགས་བྱེད་ཀྱི་བདག་ཏུ་བརྗོད་པ་ཡི། །གཞུང་ལུགས་
རྣམས་ལྟར་གཞན་ལུགས་བཞེད་གཞུང་དབུ་མ་པའི་ཆོས་་་་་་་
འདི་ལས་གཞན་ལ་དགའ་བློ་དོར་བར་བྱ། །སློབ་དཔོན་ཀླུ་

190 དབུ་མ་འཇུག་པའི་མཆན་འགྲེལ།
སྒྲུབ་ཀྱི་ལུགས་བཟང་པོ་བསྙད་པ་ལས་བདག་གི་བསོད་་་
ནམས་ཕྱོགས་ཀྱི་མཐར། །ཁྱབ་ཅིང་ཡིད་ཀྱི་ནམ་མཁའ་ཉོན་
མོངས་ཀྱིས་དག་སྟེ་སྔོན་པོར་གྱུར་པ་ལ་སྟོན་ཀའི་རྒྱུ་སྐར་ལྟར་་
དཀར་བའམ། །སེམས་ཀྱི་སྦྲུལ་ལ་གདེངས་ཀའི་ནོར་བུ་
དང་འདྲ་བ་གང་ཞིག་ཐོབ་པ་དེས། །འཇིག་རྟེན་མ་ལུས་
པས་དེ་ཁོ་ན་ཉིད་རྟོགས་ནས་མྱུར་དུ་བདེ་བར་གཤེགས་པའི་་
སར་བགྲོད་པར་ཤོག །དབུ་མ་ལ་འཇུག་པ་ཟབ་པ་སྟོང་ང
ཉིད་དང་རྒྱ་ཆེ་བ་སྦྱིན་པ་ལ་སོགས་པའི་ཚུལ་གསལ་བར་བྱེད་་
པ༑ སློབ་དཔོན་ཟླ་བ་གྲགས་པ་ཐེག་པ་མཆོག་ལ་ཤིན་ཏུ་དད་
པས་ཐུགས་གཞོལ་བ། མི་འཕྲོགས་པའི་མཁྱེན་རབ་དང་
ཐུགས་རྗེ་མངའ་བ། རི་མོར་བྲིས་པའི་བ་དྲུས་མ་ལས་འོ་མ་
བཞོས་པས་གཞན་རྒྱུད་ཀྱི་བདེན་པར་ཞེན་པ་བཟློག་པར་་་་་་་
མཛད་པས་སྦྱར་བ་རྫོགས་སོ།། །།
འདི་བསྟན་པ་སྔ་དར་གྱི་དུས་སུ་འགྱུར་ཟིན་པ་ཡིན་མོད།
ཕྱིས་སུ་ཡང་ཁ་ཆེའི་ཡུལ་གྱི་གྲོང་ཁྱེར་དཔེ་མེད་ཀྱི་དབུང་སྟེ་་་
དབུས༑ རིན་ཆེན་སྦས་པའི་གཙུག་ལག་ཁང་དུ། ཁ་ཆེའི་
རྒྱལ་པོ་དཔལ་འཕགས་པ་ལྷའི་སྐུ་རིང་ལ། རྒྱ་གར་གྱི་
མཁན་པོ་ཏི་ལ་ཀ་ཀ་ལ་ཤ་སྟེ་ཐིག་ལེ་བུམ་པ་དང་། བོད་ཀྱི་ལོ་
ཙཱ་བ་བན་དེ་པ་ཚབ་ཉི་མ་གྲགས་ཀྱིས་ཁ་ཆེའི་དཔེ་དང་་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽191
མཐུན་པར་བསྒྱུར། ཕྱིས་ར་ས་ར་མོ་ཆེར་རྒྱ་གར་གྱི་མཁན་
པོ་ཀ་ན་ཀ་ཝརྨ་སྟེ་གསེར་གྱི་གོ་ཆ་དང་། ལོ་ཙཱ་བ་དེ་ཉིད་ཀྱིས་
ཉི་འོག་ཤར་ཕྱོགས་པའི་དཔེ་དང་གཏུགས་ཤིང་ལེགས་པར་
བཅོས་ཏེ་གཏན་ལ་ཕབ་པའོ།། །།
༈ འདིར་འགྲེལ་པའི་མཛད་བྱང་དང་འགྱུར་བྱང་གི་སྟེང་
ནས་ཐུན་མོང་བ་རྣམས་བཀོད་པ་ནི། རྩ་བ་ལོགས་སུ་བསྒྱུར་བ་
དང་འགྲེལ་བའི་ནང་གི་རྩ་བ་གཉིས་སྦྱར་ནས་ཞུས་དག་བྱས་པའི་་་
དབང་དུ་བྱས་པ་ཡིན་ནོ།ྋྋ །སྔོན་གྱི་ཆོས་རྒྱལ་བྱང་ཆུབ་སེམས་
དཔའ་རྣམས་ཀྱིས་རྒྱུ་གར་མཁས་པའི་ལེགས་བཤད་བོད་ཡུལ་དུ་་་་
དར་བའི་ཕྱིར་བོད་ཀྱི་ལོངས་སྤྱོད་ཕལ་མོ་ཆེ་གསེར་དུ་བསྒྱུར་ཏེ་་་་
པཎྜི་ཏ་དང་ཆོས་སྐྱོང་བའི་རྒྱལ་པོ་རྣམས་ལ་སྐྱེས་སུ་ཕུལ་བ་དང་།
ལོ་ཙཱ་བ་རྣམས་ཀྱང་རྒྱ་གར་ཚད་པའི་ཡུལ་དུ་ལུས་སྲོག་ལྟོས་མེད་དུ་
བྱོན་ནས་བསྟན་པའི་ཁུར་ཆེན་པོ་ཕྲག་པར་བཟུང་སྟེ། ཆུ་གཏེར་
ཟབ་མོ་ན་ཡོད་པའི་ནོར་བུ་རིན་པོ་ཆེ་ལས་ཀྱང་རིན་ཐང་ཆེ་བའི་་་་
གཞུང་ལུགས་དྲི་མ་མེད་པ་ཡང་མང་དུ་བསྒྱུར་བ་དང་། བོད་ཀྱི་
མཁས་པ་དུ་མས་ཀྱང་འཆད་ཉན་གྱིས་གཏན་ལ་ཕབ་སྟེ་བསྟན་་་
པའི་རྒྱལ་མཚན་ལེགས་པར་བཟུང་བའི་བཀའ་དྲིན་ལ་བསམ་ན་་་་་
བདག་ཅག་སྔོན་གྱི་ལོ་པཎ་དམ་པའི་རྗེས་འཇུག་ཏུ་མོས་པ་རྣམས་་་
ནས་འཕགས་ཡུལ་གྱི་སློབ་དཔོན་སངས་རྒྱས་དངོས་དང་འདྲ་བ་་་་

192 དབུ་མ་འཇུག་པའི་མཆན་འགྲེལ།
འཕགས་པ་ཀླུ་སྒྲུབ་ཡབ་སྲས་དང་། དཔལ་ལྡན་ཟླ་བ་གྲགས་པ་ལ་
སོགས་པའི་མཁས་གྲུབ་རྣམས་ཀྱི་ལེགས་པར་བཤད་པའི་གསུང་
རབ་རྣམས་ལ་མི་ཆོས་ཀྱི་བྱ་བ་རྒྱབ་ཏུ་བོར་ཏེ་མི་ཚེ་རིལ་པོ་ལ་་་
བརྩོན་པར་འོས་ཏེ་ཇི་སྙེད་མཁྱེན་པའི་ཡེ་ཤེས་ཀྱི་རྒྱུ་འདི་ལས་་་་་་་
གཞན་དུ་མ་དམིགས་པའི་ཕྱིར་རོ། །ཇི་ལྟར་མཁྱེན་པའི་ཡེ་ཤེས་ཀྱི་
དངོས་རྒྱུ་ཡང་ཆོས་རྣམས་རང་བཞིན་མེད་པར་རྟོགས་པ་ཉིད་ཡིན་
པས༑ དེ་ཡང་དབུ་མའི་གཞུང་ལུགས་ལས་བྱུང་བ་ཁོ་ན་ཕྱིན་ཅི་མ་
ལོག་པ་ཡིན་པའི་ཕྱིར་སེམས་དང་ལྡན་པ་སུ་ཞིག་འདི་ལ་སྤྲོ་བར་མི་
བྱེད༑ བཻ་རོ་དང་སྐུ་ཅོག་སོགས་སྔོན་གྱི་ལོ་ཙཱ་བ་ཆེན་པོ་རྣམས་ནས་
ཀྱང་རང་ཉིད་ཀྱིས་བསྟན་བཅོས་རྩོམ་པ་ལ་གཙིགས་སུ་མི་འཛིན་་་་་
པར་འཕགས་ཡུལ་གྱི་ལེགས་བཤད་བོད་དུ་དར་བར་མཛད་པ་ལ
བསམ་ན་རྒྱ་བོད་ཀྱི་མཁས་པ་ལ་ཁྱད་པར་གནམ་ས་ལྟར་ཡོད་
ཡང་གོ་ནུས་སོ། །དེའི་ཕྱིར་བློ་དམན་རྣམས་ཀྱིས་གཞུང་བཤད་ཀྱི་
སྐབས་བླ་མའི་ཞལ་རྒྱུན་ཡིན་ཟེར་ནས་ཤྭ་ཟིན་སྤུ་ཟིན་དུ་བྱས་ཏེ་
འབྲེལ་མེད་ཀྱི་ངག་དུ་མ་ཡང་མཆན་དུ་བཏབ་པ་མཐོང་ནས་་་་
དམན་པས་དམན་པ་ལ་ཡི་མུག་སྐྱེས་ནས་རང་དང་མཉམ་པ་དང་།
རང་བས་དམན་པ་དག་ལ་ཕན་པའི་བློས། འཇིག་རྟེན་གྱི་མིག་
གཅིག་མཁས་མཆོག་དཔལ་ལྡན་ཟླ་བ་རང་ཉིད་ཀྱི་འགྲེལ་བ་ལ་་་་
གཞི་བྱས། གོ་དཀའ་བ་རྣམས་འགྲེལ་བཤད་ལ་གཏུགས་ཏེ་བོད་ཀྱི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽193
སློབ་དཔོན་སོ་སོའི་འདོད་པ་སྤུ་ཙམ་ཡང་མ་བསྲེས་པར་བཏབ་་
པའི་མཆན་འདི་ནི་བསྟན་པའི་ཉི་མ་གྲུབ་དབང་རྫོགས་ཆེན་པ་་་་་
ཡབ་སྲས་ཀྱི་བཀའ་འབངས་ཀྱི་གྲལ་མཐར་གནས་པ་བཙུན་ཆུང་་་་
གཞན་ཕན་པས་བགྱིས་པ་དགེ་ལེགས་སུ་གྱུར་ཅིག །

194 མངོན་རྟོགས་རྒྱན་གྱི་མཚན་དོན་དང་རྗོད་ཀྱི་འགྲེལ་བ།
།མངོན་པར་རྟོགས་པའི་རྒྱན་ཞེས་བྱ་
བའི་མཚན་དོན་དང་མཆོད་
བརྗོད་ཀྱི་འགྲེལ་པ།
༄༅ །རྒྱ་གར་སྐད་དུ། ཨ་བྷི་མངོན་པར། ས་མ་ཡ་
རྟོགས་པ། ཨ་ལངྐཱ་ར་རྒྱན། ནཱ་མ་ཞེས་བྱ་བ། པྲཛྙཱ་ཤེས་རབ།
པ་ར་ཕ་རོལ། མི་ཏ་ཕྱིན་པ། ཨུ་པ་ཉེ་བ། དེ་ཤ་བསྟན་པ་སྟེ་
མན་ངག །ཤཱསྟྲ་བསྟན་བཅོས། བོད་སྐད་དུ། ཤེས་རབ་ཀྱི་ཕ་
རོལ་ཏུ་ཕྱིན་པ་ནི་དོན་གསུམ་ལ་འཇུག་སྟེ། གཞུང་དང༌། ལམ་
དང་། འབྲས་བུའོ། །དང་པོ་ནི། རྗོད་བྱེད་དེ་ཤེས་རབ་ཀྱི་ཕ་རོལ་
ཏུ་ཕྱིན་པའི་དོན་སྟོན་པས་སོ། །གཉིས་པ་ནི། ཕ་རོལ་ཏུ་ཕྱིན་པར་
བྱེད་པས་ན་ཕ་རོལ་ཏུ་ཕྱིན་པའོ། །གསུམ་པ་ནི་ཕ་རོལ་ཏུ་ཕྱིན་པའི་
ངོ་བོ་ཡིན་པས་ཕ་རོལ་ཏུ་ཕྱིན་པའོ། །གཞུང་ལམ་གཉིས་ནི་ཤེར་
ཕྱིན་བཏགས་པ་བ་སྟེ་ཤེར་ཕྱིན་ཐོབ་བྱེད་ཡིན་པའི་ཕྱིར་འབྲས་་་་་་
མིང་རྒྱུ་ལ་བཏགས་པའོ། །ཤེར་ཕྱིན་གྱི་ངོ་བོ་ནི་སངས་རྒྱས་བཅོམ་
ལྡན་འདས་རྣམས་ཀྱི་གཉིས་སུ་མེད་པའི་ཡེ་ཤེས་སྒྱུ་མ་ལྟ་བུའོ། །
མན་ངག་གི་སྒྲ་དོན་ལ་གཉིས་ཏེ། སྦས་པའི་དོན་གསལ་བར་བྱེད་
པ་དང་། རྒྱ་ཆེན་པོའི་དོན་ཚིག་ཉུང་ངུས་སྟོན་པའོ། །རྒྱན་འདིར་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽195
དོན་གཉིས་ཀ་ལྡན་ཏེ། ཤེར་མདོར་མངོན་རྟོགས་ཀྱི་རིམ་པ་སྦས་
དོན་དུ་ཡོད་པ་འདིས་གསལ་བར་བྱེད་པ་དང༌། སྟོང་ཕྲག་བརྒྱ་
པའི་དོན་ཉུང་ངུའི་ཚིག་གིས་སྟོན་པའི་ཕྱིར་རོ། །བསྟན་བཅོས་
ཞེས་པ་ཤ་ས་ནི་འཆོས་པ་དང་ཏ་ར་ནི་སྒྲོལ་བ་སྟེ་ཐར་པ་ཐོབ་པའི་་
ཐབས་སྟོན་པས་ན་བསྟན་བཅོས་སོ། །མངོན་པར་རྟོགས་པ་ནི།
བདག་མེད་རྟོགས་པའི་དོན་མངོན་སུམ་དུ་རྟོགས་པས་མངོན་པར་
རྟོགས་པ་སྟེ། དེ་ལ་མངོན་དུ་ཕྱོགས་པ་དང་། མངོན་སུམ་དུ་
རྟོགས་པ་གཉིས། དང་པོ་ནི། ཚོགས་སྦྱོར་གྱི་རྟོགས་པ་ཡིན་ལ།
གཉིས་པ་ནི། མཐོང་ལམ་ཡན་གྱི་རྟོགས་པའོ། །རྒྱན་ཞེས་བྱ་བ་
ནི་མཛེས་བྱེད་ཀྱི་རྒྱན་དང༌། གསལ་བྱེད་ཀྱི་རྒྱན་གཉིས་ལས་འདི་
ནི་ཕྱི་མ་སྟེ། ཡུམ་གྱི་སྦས་དོན་གསལ་བར་བྱེད་པས་སོ། །སངས་
རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་
ལོ༑ །རྟེན་རང་ཉིད་ཀྱིས་ཀྱང་སྒྲ་བཅས་སུ་ཉན་དགོས་ཤིང་།
གཞན་དག་ལ་ཡང་སྒྲ་བཅས་སུ་ཐོས་པར་བྱེད་པས་ཉན་ཐོས་་་་་
དང་། དེའི་ཕྱོགས་སུ་བསླན་པ་རྟེན་འབྲེལ་རྟོགས་པའི་རྐྱེན་ཙམ་
གྱིས་བྱང་ཆུབ་ཐོབ་པ་འཆད་ཉན་སྒྲ་ལ་མི་ལྟོས་པའི་རང་རྒྱལ།
བསམ་པ་རང་ཉིད་གཅིག་པུ་ཞི་བ་ཚོལ་བ་སྟེ་མྱ་ངན་ལས་འདས་་་
པ་ཐོབ་པར་འདོད་པ་རྣམས་ཐབས་བྱིས་པས་བདག་དང་བདག་་་
གིར་འཛིན་པ་དང་། འཕགས་པས་བདག་མེད་གཏན་ལ་ཕབ་ནས་

196 མངོན་རྟོགས་རྒྱན་གྱི་མཚན་དོན་་བརྗོད་ཀྱི་འགྲེལ་བ།
བདག་འཛིན་སྤོང་བའི་གཞི། ཕུང་ཁམས་སྐྱེ་མཆེད་ཐམས་ཅད་
གང་ཟག་གི་བདག་དང་། གཟུང་བས་གདོད་ནས་སྟོང་པར་ཤེས་
པའི་གཞི་ཀུན་ཤེས་ཉིད་ཀྱིས་འབྲས་བུ་ལྷག་བཅས་ལྷག་མེད་ཀྱི་་་
མྱང་འདས་ཉོན་མོངས་དང་སྡུག་བསྔལ་ཐམས་ཅད་ཉེར་ཞིར་་་་་
ཁྲིད་མཛད་གང་ཡིན་དང༌། །ལྷག་བཅས་ལྷག་མེད་ཀྱི་དོན་ནི།
སྔོན་གྱི་ལས་ཉོན་གྱི་རྣམ་སྨིན་གྱི་ཕུང་པོ་བཅས་པའི་དགྲ་བཅོམ་་་
གྱིས་ཐོབ་པའི་སོ་སོར་བརྟགས་འགོག་དང་། དེ་དང་མི་ལྡན་པས་
ཐོབ་པའི་སོ་སོར་བརྟགས་འགོག་གོ། །རྟེན་བྱང་སེམས་གདུལ་བྱའི་
འཁོར་བ་ཇི་སྲིད་དུ་འགྲོ་ལ་ཕན་པར་བྱེད་ཅིང་དོན་བྱེད་པ་་་་་་
རྣམས་ཐབས་ཉན་རང་བྱང་སེམས་ཀྱི་ལམ་གསུམ་དོན་དམ་པར་་་
སྐྱེ་བ་མེད་པ་དང་། ཐ་སྙད་དུ་རྒྱུ། ངོ་བོ། འབྲས་བུ་རྣམས་སུ་
རྟོགས་པའི་ལམ་ཤེས་ཉིད་ཀྱིས་འབྲས་བུ་འཇིག་རྟེན་མཐའ་་་་་
དག་གི་མངོན་པར་འདོད་པའི་དོན་མངོན་མཐོ་ངེས་ལེགས་པར་་་་་
སྒྲུབ་པར་མཛད་པ་གང༌། །རྣམ་པ་ཐམས་ཅད་རང་བཞིན་གྱི་སྐྱེ་
བ་མེད་པར་ཐུགས་སུ་ཆུད་པའི་རྣམ་མཁྱེན་གང་དང་ཡང་དག་་་
ལྡན་པས་ཐུབ་པ་སངས་རྒྱས་མཆོག་གི་སྤྲུལ་སྐུ་རྣམས་ཀྱིས་་་་་་་
གདུལ་བྱ་ཉོན་མོངས་པ་བརྒྱད་ཁྲི་བཞི་སྟོང་ལ་སྤྱོད་པའི་གཉེན་་་་་་
པོར་ཀུན་རྫོབ་དང་དོན་དམ་པའི་བརྗོད་བྱ་དོན་གྱི་རྣམ་པ་ཀུན་་་
ལྡན་དྲང་ངེས་སྣ་ཚོགས་སམ་ཚིག་གི་སྤྲོས་པ་སྣ་ཚོགས་པའི་ཆོས་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽197
འཁོར་འདི་གསུངས་པ་སྟེ་ཆོས་ཀྱི་འཁོར་ལོ་བསྐོར་བར་མཛད་དོ།
ཉན་ཐོས་དང་དེའི་ཤུགས་བསྟན་རང་སངས་རྒྱས་དང་བྱང་ཆུབ་
སེམས་དཔའི་ཚོགས་བཅས་ཀྱིས་བསྐོར་བའི་སངས་རྒྱས་ཀྱི་་་་
ནི་ཡུམ་སྟེ་མདོར་ན་འཕགས་བཞིའི་བཞེད་དོན་སྒྲུབ་བྱེད་མཁྱེན་་
པ་གསུམ་ཀ་དེ་ལ་ཕྱག་འཚལ་ལོ། །རྣམ་པ་ཐམས་ཅད་མཁྱེན་
ཉིད་དེ་སངས་རྒྱས་ཉིད་ཀྱི་ལམ། །རྣམ་མཁྱེན་གྱིས་མཚན་མངོན་
པར་རྟོགས་པ་ཐམས་ཅད་སྟོན་པས་ཆོ་འཕྲུལ་རྣམ་པ་གསུམ་གྱིས་་
འགྲོ་བ་མཐའ་དག་ལ་གདམས་ངག་གི་ཚུལ་དུ་རྒྱལ་བའི་ཡུམ་རྒྱས་་་
འབྲིང་བསྡུས་གསུམ་འདི་ལས་བཤད་ཅིང་རྗེས་སུ་སྟོན་པ་གང་༎
དེ་ནི་བརྗོད་བྱ་གཞན་ཕྱི་རོལ་པ་དང་ནང་པའི་འདོད་ཆགས་དང་་
བྲལ་བ་ཡིན་རུང་གཞན་དོན་དུ་ཆོས་ཐམས་ཅད་བདག་མེད་པ་ལ་་་
གོམས་པར་མ་བྱས་པ་ཀུན་གྱིས་ཐོས་བསམ་སོགས་ཀྱི་ཤེས་པ་སྐྱེ་་་་་
བའི་རིམ་པས་དོན་སྙིང་པོ་མྱོང་བ་མ་ཡིན་ཏེ། །སུས་མངོན་དུ་
བྱེད་ན་ཆོས་སྤྱོད་བཅུ་ཡི་བདག་ཉིད་ཀྱི། །མདོ་དོན་དྲན་པ་
ལ་བཞག་ནས། །བློ་དང་ལྡན་པས་མཐོང་འགྱུར་ཕྱིར་ཞེས་
པས་ཉིང་དགོས། །བདེ་བླག་ཏུ་ནི་རྟོགས་པ་ཞེས། །བྱ་བ་རྩོམ་
པའི་དགོས་པ་ཡིན་ཞེས་དགོས་པའོ། །

198 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
།ཕར་ཕྱིན་འགྲེལ་མཆན་གཞན་ཕན་སྣང་བ་
ཞེས་བྱ་བའི་མཆན་བུ་བཞུགས་སོ། །
༈ མཁན་ཆེན་གཞན་དགའི་འགྲེལ་མཆན། སྡེ་པར་དཔེ་འབྲིང་ལྡེབ། ཧཱུཾནས། བར།
སྐབས་དང་པོའི། དེ་ལྟར་དགོས་པ་དེ་གཉིས་གཟིགས་ནས་སོགས་ནས། བློས་རྣམ་པར་ཕྱེ་
བར་མཛད་དོ། །ཞེས་པའི་བར།
དེ་ལྟར་དགོས་པ་དེ་གཉིས་གཟིགས་ནས་དང་པོ་ཉིད་དུ་ཕྱག་བྱ་
བའི་ཡུལ་ནི། གཞུང་ཤེས་རབ་ཕ་རོལ་ཕྱིན་པ་ལའོ། །དགོས་པ་
ཤེས་རབ་ཀྱི་ཕ་རོལ་ཏུ་ཕྱིན་པ་དེའི་རྒྱན་གྱི་ཚིག་ལེའུར་བྱས་པ་་་
དག །རྒྱལ་བའི་ཡུམ་ཀུན་གྱི་རྒྱན་དུ་འགྱུར་བ་ནི། །རྣམ་པར་
དབྱེ་བར་བྱ་བའི་ཕྱིར་དངོས་པོ་ཐམས་ཅད་ཀྱིས་སམ་ཡིད་རབ་ཏུ་
དྭང་བས་གུས་པས་ཕྱག་འཚལ་ལོ། །འགྲོ་བ་རྣམས་ལ་ནམ་ཡང་
མི་འདོར་བའི་སྙིང་རྗེ་ཆེན་པོས་རྗེས་སུ་ཆགས་པས་ཀུན་ཏུ་་
ཆགས་པར་མཛད་ལ། །འཕགས་པ་ཐོགས་མེད་རང་གིས་ཇི་
ལྟར་གཟིགས་པའི་ལམ་སྟོན་པས་སེམས་ཅན་རྣམས་སྐྱོང་
མཛད་པའི་སྐྱོབ་པ་དེ་ཉིད་ཀྱིས། ྋ །རྗེ་བཙུན་མི་ཕམ་མགོན་
ལས་རང་ཉིད་ཀྱིས་གསན་ནས་ནི། །ལེགས་པར་བསམས་ཤིང་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽199
བསྒོམས་ཏེ་བསྟན་པར་བྱས་ནས་བསྟན་བཅོས་ཆེན་པོའི་རྣམ་་་
བཤད་དེ་ཉིད་རྣམ་ངེས་མཛད་དོ། །བྱམས་པའི་མན་ངག་ལ་
བརྟེན་ནས་འགྲོ་བའི་དོན་སྒྲུབ་པར་བྱེད་པའི་རྩ་ལག་སློབ་་་་་་་་་
དཔོན་དབྱིག་གི་གཉེན་གྱིས་ནི། །གྲུབ་པའི་མཐའ་གང་ལ་རང་
གི་མོས་པ་གཙོར་བྱེད་པས། །ཕྱི་རོལ་གྱི་ཤེས་བྱ་མེད་པར་ཤེས་
བྱ་ནང་གི་ཡིན་པ་སེམས་ཙམ་དུ་སྨྲ་བ་ལ། ་།ཡང་དག་པར་
བརྟེན་ནས་རྣམ་པར་བཀྲོལ་ཉི་ཁྲི་གཞུང་འགྲེལ་ལོ། །ཡེ་ཤེས་ཀྱི་
ཁྱད་པར་བརྙེས་ཏེ་འཕགས་པའི་ཁོངས་སུ་གཏོགས་པ་ཡི། །
རྣམ་པར་གྲོལ་བ་ཞེས་བྱ་བས་ཀྱང་། །སློབ་དཔོན་དབྱིག་
གཉེན་དེས་བྱས་པའི་བསྟན་བཅོས་དེ་ནི་དབུ་མའི་ལུགས་ལྟར་་
བྱས་པ་མིན་པར་མཐོང་ནས། །མཐའ་དང་བྲལ་བ་དབུ་མར་
གནས་པའི་བློས་རྣམ་པར་ཕྱེ་བར་ཉི་ཁྲི་སྣང་བ་མཛད་དོ། །
༡༧ ༡༩
༈ ལྡེབ།  ཱ ནས ༈ བར། སྐབས་ད་ང་པོའི། དེ་ལྟར་སེམས་བསྐྱེད་པ་དམིགས་པ་དང་ཞེས་པ་
ནས།སེམས་བསྐྱེད་པ་ཉི་ཤུ་རྩ་གཉིས་བཤད་པ་ཡིན་ནོ། །ཞེས་པའི་བར།
དེ་ལྟར་སེམས་བསྐྱེད་པ་དམིགས་པ་དང་རང་གི་ངོ་བོ་
དང་བཅས་པ་བརྗོད་ནས། ད་ནི་དེའི་རབ་ཏུ་དབྱེ་བ་རྣམ་
པ་ཉི་ཤུ་རྩ་གཉིས་བར་སྐབས་ཀྱི་ཚིགས་སུ་བཅད་པ། དེ་
ཡང་ས་གསེར་ཟླ་བ་མེ། །གཏེར་དང་རིན་ཆེན་འབྱུང་

200 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
གནས་མཚོ། །རྡོ་རྗེ་རི་སྨན་བཤེས་གཉེན་དང༌། །ཡྀད་
བཞིན་ནོར་བུ་ཉི་མ་གླུ། །རྒྱལ་པོ་མཛོད་དང་ལམ་པོ་ཆེ། །
བཞོན་པ་བཀོད་མའི་ཆུ་དང་ནི། །སྒྲ་སྙན་ཆུ་བོ་སྤྲིན་རྣམས་
ཀྱིས༑ །རྣམ་པ་ཉི་ཤུ་རྩ་གཉིས་སོ། །ཞེས་བྱ་བ་དག་གིས་
བཤད་དེ། བྱང་ཆུབ་དོན་གཉེར་གྱི་འདུན་པ་དང་། དེའི་རྒྱུན་
འཕེལ་བའི་བསམ་པ་དང་། ལྷག་པའི་བསམཾ་པ་རབ་ཏུ་དག་
པ་སྟེ་གཞན་གྱི་དོན་མངོན་པར་འདོད་པ་ཆུང་ངུ་དང་འབྲིང་དང་་་
ཆེན་པོའི་གནས་སྐབས་རྣམས་དང༌། དགེ་བའི་ཆོས་རྣམས་ལ་
སྦྱོར་བ་དང་། སློང་བ་པོའི་བསམ་པ་བཞིན་རབ་ཏུ་སྟེར་བའི་
སྦྱིན་པ་དང་། ལེགས་པར་སྤྱད་པའི་རང་བཞིན་གྱི་ཚུལ་ཁྲིམས་
དང་།༑ གཞན་གྱིས་གནོད་པར་བྱས་པ་ལ་བསྲན་ཚུགས་པའི་
བཟོད་པ་དང་། དགེ་བའི་ལས་རྣམས་ལ་སྤྲོ་བའི་བརྩོན་འགྲུས་
དང༌།༑ སེམས་རྩེ་གཅིག་པའི་བསམ་གཏན་དང་། ཐོས་པ་ལ་
སོགས་པའི་ཤེས་རབ་དང་། བྱང་ཆུབ་སྒྲུབ་པའི་ཐབས་མཁས་
པ་དང་། རྫོགས་པའི་བྱང་ཆུབ་ཐོབ་པར་འདོད་པའི་སྨོན་ལམ་
དང༌། མི་མཐུན་པའི་ཕྱོགས་ཀྱིས་བརྫི་བ་མེད་པའི་སྟོབས་དང་།
བློ་གྲོས་ཕུལ་དུ་བྱུང་བའི་གནས་སྐབས་ཡེ་ཤེས་ཀྱི་ཕ་རོལ་ཏུ་་་་་་
ཕྱིན་པ་དང་། ྋ ལྷའི་མིག་ལ་སོགས་པའི་མངོན་པར་ཤེས་པ་
དང་༑ བསོད་ནམས་དང་ཡེ་ཤེས་ཀྱི་ཚོགས་གཉིས་དང་། དྲན་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽201
པ་ཉེ་བར་བཞག་པ་ལ་སོགས་པ་བྱང་ཆུབ་ཀྱི་ཕྱོགས་དང་་་་་་་་
མཐུན་པའི་ཆོས་དང༌། སེམས་ཅན་རྣམས་གདོན་པར་འདོད་
པའི་སྙིང་རྗེ་དང་བདག་མེད་པར་ཤེས་པའི་ལྷག་མཐོང་དང་།
མི་བརྗེད་པའི་གཟུངས་དང་།ྋ ་ཀུན་ཏུ་ཐོགས་པ་མེད་པའི་
སྤོབས་པ་དང་། ལུང་དང་རྟོགས་པའི་བདག་ཉིད་ཉེ་བར་སྟོན་
པའི་ཆོས་ཀྱི་དགའ་སྟོན་དང་། བགྲོད་པ་གཅིག་པའི་ལམ་མི་
སྐྱེ་བའི་ཆོས་ལ་བཟོད་པ་ཐོབ་པ་དང་། ཡེ་ཤེས་ཀྱི་རང་བཞིན་
ཅན་ཆོས་ཀྱི་སྐུ་དང་ལྡན་པ་ནི། གོ་རིམ་བཞིན་དུ་ས་དང༌།
གསེར་བཟང་པོ་དང་། ཟླ་བ་ཚེས་པ་དང་། མེ་དོང༌།
གཏེར་ཆེན་པོ་དང་། རིན་པོ་ཆེའི་འབྱུང་ཁུངས་ཀྱི་གནས་
དང༌། རྒྱ་མཚོ་ཆེན་པོ་དང༌། རྡོ་རྗེ་དང༌། རིའི་རྒྱལ་པོ་
དང་། སྨན་དང༌། དགེ་བའི་བཤེས་གཉེན་དང༌། ཡིད་
བཞིན་གྱི་ནོར་བུ་དང༌། ཉི་མོོ་དང༌། ཆོས་ཀྱི་སྒྲ་དབྱངས་
སྙན་པ་དང༌། རྒྱལ་པོ་ཆེན་པོ་དང༌། བང་མཛོད་དང༌།
ལམ་པོ་ཆེ་དང་། བཞོན་པ་དང༌། བཀོད་མའི་ཆུ་དང༌། སྒྲ་
སྙེན་པ་དང༌། ཆུ་བོའི་རྒྱུན་དང༌། སྤྲིན་ལྟ་བུ་སྟེ། དེ་དག་གི་
རྒྱུ་མཚན་ཀྱང་གོ་རིམ་བཞིན་དུ་མ་ཆགས་པ་ལ་སོགས་པ་ཚོས་་་་'
དཀར་པོ་ཐམས་ཅད་ཀྱི་གཞིའི་དངོས་པོ་དང༌། བྱང་ཆུབ་
ཀྱི་བར་དུ་གཞན་དུ་མི་འགྱུར་བ་དང༌། མ་ཆགས་པ་ལ་སོགས་

202 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
པ་དགེ་བའི་ཆོས་མཐའ་དག་གོང་ནས་གོང་དུ་རྣམ་པར་་་་་་་་
འཕེལ་བར་འགྱུར་བ་དང་། ྋ ཐམས་ཅད་མཁྱེན་པ་ཉིད་
གསུམ་གྱི་མི་མཐུན་པའི་ཕྱོགས་སྒྲིབ་པའི་བུད་ཤིང་སྲེག་པ་་་་་་་
དང༌།༑ སེམས་ཅན་ཐམས་ཅད་ཀྱི་བསམ་པ་ཇི་ལྟ་བ་བཞིན་ཆོས་
དང་ཟང་ཟིང་གིས་ཚིམ་པར་བྱེད་པ་དང་། སྟོབས་སོགས་ཡོན་
ཏན་རིན་པོ་ཆེའི་རྟེན་གྱི་དངོས་པོ་དང་། མདའ་ལ་སོགས་པ་
མི་འདོད་པ་ཐམས་ཅད་ཐོག་ཏུ་བབས་པས་མི་འཁྲུགས་པ་་་
དང༌། དོན་ཡང་དག་པར་ངེས་པའི་ཡིད་ཆེས་པ་བརྟན་པས་
གཞན་གྱིས་མི་ཕྱེད་པ་དང་། ་ྋ བདུད་ཀྱི་བུ་མོ་ལ་སོགས་པ་
དམིགས་པའི་རྣམ་པར་གཡེང་བས་མི་བསྐྱོད་པ་དང་། མི་
མཐུན་པའི་ཕྱོགས་ཉོན་མོངས་པ་དང་ཤེས་བྱའི་སྒྲིབ་པའི་་་་་་
ནད་རབ་ཏུ་ཞི་བ་དང་། གང་དུ་སྐྱེས་པའི་གནས་སྐབས་
ཐམས་ཅད་དུ་སེམས་ཅན་གྱི་དོན་ཡོངས་སུ་མི་གཏོང་བ་་་་་་
དང༌།༑ ཇི་ལྟར་སྨོན་པའི་འབྲས་བུ་ཐམས་ཅད་འགྲུབ་པ་
དང༌༑ གདུལ་བྱ་རྣམས་ཉན་ཐོས་ལ་སོགས་པའི་མྱ་ངན་ལས་
༤༤་་་
འདས་པར་ཡོངས་སུ་སྨིན་པར་བྱེད་པ་དང༌། ཌི་ལཱ་
བ་བཞིན་གདུལ་བྱ་འདུན་པར་བྱེད་པའི་ཆོས་སྟོན་པ་དང༌།
ཟིལ་གྱིས་མི་གནོན་པའི་མཐུ་ཐོགས་པ་མེད་པས་གཞན་གྱི་་་་་་
དོན་སྒྲུབ་པ་དང་། བྱང་ཆུབ་གྱི་རྒྱུར་གྱུར་པའི་བསོད་ནམས་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽203
དང་ཡེ་ཤེས་ཀྱི་ཚོགས་མང་པོའི་མཛོད་ལྟ་བུ་དང༌། དུས་
གསུམ་གྱི་འཕགས་པ་ཐམས་ཅད་གཤེགས་ཤིང་རྗེས་སུ་་་་་་་་་་
གཤེགས་པ་དང༌། འཁོར་བ་དང་མྱ་ངན་ལས་འདས་པ་
གང་དུ་ཡང་མི་ལྟུང་བས་དཀའ་བ་མེད་པར་བདེ་བླག་ཏུ་འགྲོ་
བ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་པ་ཐོས་པ་
དང་མ་ཐོས་པའི་ཆོས་འཛིན་པས་མི་ཟད་པ་དང་། ཐར་པ་
མངོན་པར་འདོད་པའི་གདུལ་བྱ་རྣམས་ལ་ཆོས་སྙན་པར་་་་་་་་
སྒྲོགས་པ་དང་། གཞན་གྱི་དོན་མངོན་པར་མཐོ་བ་དང་ངེས་
པར་ལེགས་པའི་བྱ་བ་ཐ་མི་དད་པ་དང་། སྤྲུལ་པས་དགའ་་་་་་
ལྡན་གྱི་གནས་ན་བཞུགས་པ་ལ་སོགས་པ་མཛད་པ་ཀུན་ཏུ་་
སྟོན་པར་རུང་བ་ཉིད་ཀྱིས་གྲངས་བཞིན་ནོ། །དེ་ལྟར་ན།
དེ་ཡང་ས་གསེར་ཟླ་བ་མེ། །ཞེས་བྱ་བ་ལ་སོགས་པས་
སེམས་བསྐྱེད་པ་ཉི་ཤུ་རྩ་གཉིས་བཤད་པ་ཡིན་ནོ། །
༢༣ ༢༤
༈ ལྡེབ། ནྭཱ ནས། ནུ བར། སྐབས་དང་པོའི། དགེ་འདུན་དཀོན་མཆོག་གི་སྐབས་སུ་
བདེ་བླག་ཏུ་སོགས་ནས། རང་སངས་རྒྱས་ཏེ་ཉི་ཤུའོ། །ཞེས་པའི་བར།
དགེ་འདུན་དཀོན་མཆོག་གི་སྐབས་སུ་བདེ་བླག་ཏུ་རྟོགས་
པར་བྱ་བའི་ཕྱིར་བར་སྐབས་ཀྱི་ཚིགས་སུ་བཅད་པ་གཉིས་་་
པོ༑ རྒྱུན་ཞུགས་ཞུགས་པ་དབང་པོ་རྟུལ་དང་རྣོན་པོ་ཤུགས་

204. ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
བསྟན་འབྲས་གནས་ཙམ་པོ་དག །ཕྱིར་འོང་ཕྱིར་མི་འོང་ཞུགས་
པ་དད་དང་མཐོང་ཐོབ་རྒྱུན་ཞུགས་འབྲས་གནས་ཁྱད་པར་ཅན་
རིགས་ནས་རིགས། །ཕྱིར་མི་འོང་བར་ཆད་གཅིག་པར་ཕྱིར་
འོང་འབྲས་གནས་ཁྱད་པར་ཅན་སྐྱེས་ནས་དང་ཤུགས་བསྟན་་་་
ཙམ་པོ་བ། །བྱེད་དང་བྱེད་མིན་འོག་མིན་འགྲོ་དབྱེ་གཞི། །
ཕྱིར་མི་འོང་འཕར་གསུམ་སྲིད་རྩེའི་མཐར་ཐུག་འགྲོ་ལ།
གཟུགས་ཀྱི་ཆགས་བཅོམ་དབྱེ་གཞི་བྱས་ནས་ཕྱིར་མི་འོངས་་་་་་
མཐོང་བ་ཡི། །ཆོས་ལ་ཞི་ལུས་མྱང་འདས་ཐོབ་པ་དང་འགོག་
སྙོམས་ཐོབ་པའི་ཕྱིར་མི་འོངས་མངོན་སུམ་བྱེད། །བསེ་རུ་དང་
ནི་ཤུགས་བསྟན་དགྲ་བཅོམ་ཞུགས་པ་ཉི་ཤུའོ། །ཞེས་བྱ་བ་
གསུངས་སོ། །རྒྱུན་ཞུགས་ཞུགས་པའི་མིང་ཅན་འཆད་པར་
འགྱུར་བའི་ལམ་ཤེས་པ་ཉིད་ཀྱིས་བསྡུས་པ་མཐོང་བའི་་་་་་་
ལམ་སྐད་ཅིག་བཅུ་དྲུག་ལ་བརྟེན་ནས་སྐད་ཅིག་མ་བཅོ་ལྔ་ལ་་
དད་པ་དང༌། ཆོས་ཀྱི་རྗེས་སུ་འབྲང་བའི་བྱེ་བྲག་གིས་
འབྲས་བུ་དང་པོ་ལ་ཞུགས་པ་རྣམ་པ་གཉིས་སོ། །དེའི་འོག་
ཏུ་དེ་ཉིད་འདོད་པའི་འདོད་ཆགས་དང་མ་བྲལ་བ་སེམས་ཀྱི་སྐད་་
ཅིག་མ་བཅུ་དྲུག་ལ་ནི་རྒྱུན་དུ་ཞུགས་པ་འབྲས་གནས་ཡིན་ནོ། །
དེའི་འོག་ཏུ་རྒྱུན་ཞུགས་འབྲས་གནས། དེ་ཉིད་འབྲས་གནས་
ཙམ་པོ་ལས་གཞན་ཁྱད་པར་ཅན་གཉིས་ཏེ། སྒོམ་པའི་ལམ་ལ་
ཉོན་མོངས་པ་རྣམ་པ་བཞི་རབ་ཏུ་སྤངས་པ་ལས་ལྷ་དང་མིའི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽205
རིགས་ནས་རིགས་སུ་སྐྱེ་བ་གཉིས་སམ་གསུམ་ལེན་པ་འཚང་རྒྱ་་
བའི་ཆོས་སྟོན་པ་ཉིད་ཀྱིས་གཞན་རྣམ་པ་གཉིས་ཡིན་ནོ། །
དེའི་འོག་ཏུ་ཟུང་གཉིས་པ་དབང་པོ་རྟུལ་པོ་དང་རྣོན་པོ་་་་་་་་་་་་
དད་པ་དང་མཐོང་བས་ཐོབ་པ་དག་འདོད་པ་ན་སྤྱོད་པའི་་་་་་
ཉོན་མོངས་པ་ལྔ་སྤངས་པས་འབྲས་བུ་གཉིས་པ་ཕྱིར་འོང་ལ་་་་་
ཞུགས་པ་ཉི་ཤུའི་གྲངས་འཛིན་དུས་གཅིག་ཁོ་ན་ཡིན་ནོ། །
དེའི་འོག་ཏུ་འབྲས་གནས་འདོད་པ་ན་སྤྱོད་པའི་ཉོན་མོངས་པ་་་་
རྣམ་པ་དྲུག་སྤངས་པས་ལན་ཅིག་ཕྱིར་འོང་བ་འབྲས་གནས་་་་་་
ཙམ་པོ་བ་ཡིན་ནོ།  ཾ །དེའི་འོག་ཏུ་དེ་ཉིད་ལྷ་རྣམས་སུ་སྐྱེ་བ་
གཅིག་ལུས་པ་ཡིན་པས་ཙམ་པོ་ལས་ཁྱད་པར་ཅན་གཞན་བརར་་་་་
ཆད་གཅྀག་པ་ཡིན་ནོ། །ཟུང་གསུམ་པ་དེའི་འོག་ཏུ་སྤྱོད་པ་ལ་
ཞུགས་པའི་བྱང་སེམས་སྔ་མ་བཞིན་དུ་དད་པ་དང༌། མཐོང་
བས་ཐོབ་པ་གང་ཡིན་ཀྱང་འདོད་པ་ན་སྤྱོད་པའི་ཉོན་མོངས་པ་་་
བདུན་པ་དང་བརྒྱུད་པ་སྤངས་པས་འབྲས་བུ་གསུམ་པ་ལ་ཕྱིར་་་
མི་འོང་ལ་ཞུགས་པ་ཡིན་ནོ། །དེའི་འོག་ཏུ་འདོད་པ་ན་སྤྱོད་
པའི་ཉོན་མོངས་པ་དགུ་པ་སྤངས་པས་ཕྱིར་མི་འོང་བ་སྟེ་འབྲས་་
གནས་ཙམ་པོ་བ་གཟུགས་སུ་སྐྱེ་བའི་ཀུན་ཏུ་སྦྱོར་བ་ནི་བག་ཉལ་་་་་
སྤངས༑ མངོན་པར་འགྲུབ་པའི་ཀུན་ཏུ་སྦྱོར་བ་ནི་མ་སྤངས་པས་
སྲིད་པ་བར་མ་གྲུབ་པ་ན་ལམ་མངོན་དུ་བྱས་པས་སྡུག་བསྔལ་གྱི་་་་་
མཐར་བྱེད་པ་ཐོབ་པ་ནི་བར་མ་དོ་ཡོངས་སུ་མྱ་ངན་ལས་འདའ་་་

206 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
བ་དང་། ཀུན་ཏུ་སྦྱོར་བ་གཉི་ག་མ་སྤངས་པས་གཟུགས་ཀྱི་ཁམས་
སུ་སྐྱེས་ནས་སྡུག་བསྔལ་གྱི་མཐར་བྱེད་པ་ཐོབ་པ་ནི་སྐྱེས་ནས་་་་་་
ཡོངས་སུ་མྱ་ངན་ལས་འདའ་བ་དང་། ་དེ་བཞིན་དུ་སྐྱེས་ནས་
གཞན་དོན་དུ་ལམ་ལ་བརྩོན་པའི་མངོན་པར་འདུ་བྱེད་པ་དང་་་་་་
བཅས་པས་ལམ་མངོན་དུ་བྱས་ནས་སྡུག་བསྔལ་གྱི་མཐར་བྱེད་པ་་་་་
ཐོབ་པ་ནི་མངོན་པར་འདུ་བྱེད་པ་དང་བཅས་པ་ཡོངས་སུ་མྱ་་
ངན་ལས་འདའ་བ་འཇམ་དབྱངས་ལྟ་བུ་དང༌། དེ་ལས་བཟློག་པ་
ནི་མངོན་པར་འདུ་བྱེད་པ་མེད་པར་སྐྱེས་ནས་རྩོལ་བ་ཆུང་་་་་་
ངུས་ཡོངས་སུ་མྱ་ངན་ལས་འདའ་བ་ཞེས་བྱ་བ་སྟེ་རྣམ་པ་་་་་་
བཞི་དང་གོང་དུ་འཕོ་བ་ནི་ལྔ་པའོ། །དེའི་འོག་ཏུ་གོང་འཕོ་དེ་
ཉིད་འོག་མིན་གྱི་མཐར་ཐུག་པར་འགྲོ་བ་སྟེ། ཚངས་རིས་
ནས་འོག་མིན་དུ་འགྲོ་བ་ཞིང་སྣ་ཚོགས་པར་འཚང་རྒྱ་ཚུལ་སྟོན་་་་
འཕར་བ་དང་། ཚངས་རིས་ནས་གནས་གཙང་འགའ་ཞིག་དོར་
ཏེ་འོག་མིན་དུ་འགྲོ་བ་ཕྱེད་དུ་འཕར་བ་དང་། གནས་ཐམས་
ཅད་བརྒྱུད་དེ་འོག་མིན་དུ་འགྲོ་བ་གནས་ཐམས་ཅད་དུ་འཚོ་་་་་
བ་ཉིད་ཀྱིས་གོང་དུ་འཕོ་བ་གཞན་རྣམ་པ་གསུམ་མོ། །དེའི་
འོག་ཏུ་གོང་འཕོ་དེ་ཉིད་སྲིད་པའི་རྩེ་མོའི་མཐར་ཐུག་པར་་་་
འགྲོ་བ་ནི་གཟུགས་ཀྱི་འདོད་ཆགས་དང་བྲལ་བ་སྟེ། ཚེ་འདི་
ལ་མྱ་ངན་ལས་འདས་པ་འཐོབ་པ་མཐོང་བའི་ཆོས་ལ་ཞི་བ་་་་་་
དང་འགོགས་པའི་སྙོམས་འཇུག་ལུས་ཀྱིས་མངོན་སུམ་དུ་བྱེད་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽207
པ་འོག་མིན་འགྲོ་ལས་གཞན་རྣམ་པ་གཉིས་སོ། །ཟུང་བཞི་པ་
དེའི་འོག་ཏུ་སྲིད་པའི་རྩེ་མོའི་ཉོན་མོངས་པ་བརྒྱད་པ་སྤང་
པས་དགྲ་བཅོམ་པ་ཉིད་ཀྱི་འབྲས་བུ་ལ་ཞུགས་པ་ཡིན་ནོ། །
རང་རྒྱལ་དེའི་འོག་ཏུ་ཉན་ཐོས་ཀྱི་སྡེ་སྣོད་ལ་བརྟེན་ནས་ཡུན་་
རིང་དུ་ཚངས་པར་སྤྱད་དེ་མཐར་སངས་རྒྱས་མི་འབྱུང་བ་ན་རང་་་
གིས་བྱང་ཆུབ་མངོན་དུ་བྱེད་པ་རང་སངས་རྒྱས་ཏེ་ཉི་ཤུའོ། །
༈ ལྡེབ། ༈ནས། བར། སྐབས་དང་པོའི། དམིགས་པ་དང་རྣམ་པའི་ཁྱད་པར་
སོགས་ནས། ཏིང་འཛིན་བསྒོམ་པར་བྱའོ་ཞེས་བྱ་བ་ཡིན་ནོ། །ཞེས་པའི་བར།
དམིགས་པ་དང་རྣམ་པའི་ཁྱད་པར་ཇི་ལྟ་བུ་ཡིན་ཅེ་ན།
དེའི་ཕྱིར་དམིགས་པ་དང་རྣམ་པ་དག་བར་སྐསྐབས་ཀྱི་་་་་་་་
ཚིགས་སུ་བཅད་པ་བདུན་གྱིས་བཤད་དེ། དྲོད་ཆུང་
དམིགས་པ་མི་རྟག་ལ་སོགས་པ། །བདེན་པའི་རྟེན་ཅན་དེ་
ཡི་ནི། །རྣམ་པ་མངོན་ཞེན་ལ་སོགས་འགོག །ཐེག་པ་
གསུམ་ཅར་འཐོབ་པའི་རྒྱུ། །དྲོད་འབྲིང་གཟུགས་སོགས་
འདུ་འགོད་གནས་བྲལ་དང༌། །གནས་དང་ཆེན་པོ་བཏགས་
དང་བརྗོད་དུ་མེད། །ཅེས་བྱའོ། །དེ་ལ་དྲོ་བ་ཆུང་ངུའི་
དམིགས་པ་ནི་སྡུག་བསྔལ་ལ་སོགས་པའི་བདེན་པ་བཞི་པོ་་་
ལ་བརྟེན་པ་མི་རྟག་པ་ལ་སོགས་པའི་རྣམ་པ་བཅུ་དྲུག་ཡིན་

208 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
ནོ༑ །དེའི་རྣམ་པ་ནི་སྡུག་བསྔལ་ལ་སོགས་པའི་བདེན་པ་ལ་
མངོན་པར་ཞེན་པ་དང་དམིགས་པ་ལ་སོགས་པ་འགོག་པ་་་
ཡིན་ནོ། །དྲོ་བ་ལ་སོགས་པ་ཐམས་ཅད་ཀྱང་ཐེག་པ་གསུམ་
ཅར་གྱི་རྟོགས་པ་འཐོབ་པའི་རྒྱུའི་ངོ་བོ་ཡིན་པར་ཁོང་དུ་་་་་
ཆུད་པར་བྱའོ། །དྲོ་བ་འབྲིང་གི་དམིགས་པ་ནི་མོས་པ་དང་
དེ་ཁོ་ན་ཉིད་ཡིད་ལ་བྱེད་པ་དག་གིས་གྲངས་བཞིནདུ་་་་་་་
གཟུགས་དང་ཚོར་བ་ལ་སོགས་པ་ཡོད་པར་བསྒྲུབ་པ་དང་།
མེད་པར་དགག་པ་དག་སྤྲུལ་པའི་གཟུགས་ལ་སོགས་པ་ལྟར་མི་"
དམིགས་ཤིང་མ་མཐོང་བ་ཞེས་བྱ་བ་ཡིན་ནོ། །རྣམ་པ་ནི་དེ་
ཁོ་ན་ཉིད་དུ་མིང་ཐམས་ཅད་མེད་པ་ཉིད་ཀྱིས་རྒྱུན་མི་འདྲ་་་
བ་དང་རྒྱུན་འདྲ་བ་ལ་འཇུག་པའི་རང་དང་སྤྱིའི་མཚན་ཉིད་
དག་མེད་པ་ཞེས་བྱ་བ་ཡིན་ནོ། །རང་གི་མཚན་ཉིད་ནི་ཀུན་
རྫོབ་ཏུ་ཡང་བརྗོད་དུ་མེད་པ་མ་ཡིན་ནམ། སྒྲ་རྣམས་ནི་སེལ་བའི་
ཡུལ་ཅན་ཡིན་པའི་ཕྱིར། དེ་ཇི་ལྟར་དེར་དགག་ཅེ་ན། བདེན་མོད་
ཀྱི༑ སྒྲ་གསལ་བ་ཉིད་ལ་འཇུག་པ་ན་ལན་འགའ་ཞིག་དེ་ལ་ཡང་
བརྗོད་པར་བྱ་བ་ཉིད་ཡིན་པར་མངོན་པར་ཞེན་ཏོ་ཞེས་བྱ་བའི་་་
བར་དུ་སྲིད་པ་དགག་པ་ཡིན་པས་ཉེས་པ་མེད་དོ། །དྲོ་བ་ཆེན་
པོའི་དམིགས་པ་ནི་གཟུགས་ནས་སངས་རྒྱས་ཞེས་བྱ་བའི་་་་
བར་ཆོས་ཐམས་ཅད་བརྡར་བཏགས་པའི་ཆོས་ཐ་སྙད་པ་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽209
ཡིན་ནོ་ཞེས་བྱ་བ་ཡིན་ནོ། །རྣམ་པ་ནི་དགེ་བ་ལ་སོགས་པ་
ཉིད་ཀྱི་ཆོས་གང་དུ་ཡང་བརྗོད་དུ་མེད་པ་ཞེས་བྱ་བ་ཡིན་་་་་་
ཏེ༑ དེ་ལྟར་ན་རྣམ་པར་མི་རྟོག་པའི་ཡེ་ཤེས་ཀྱི་མེའི་སྔ་ལྟས་
ཡིན་པའི་ཕྱིར་དྲོ་བར་གྱུར་པ་དམིགས་པ་དང་རྣམ་པ་དང་་
ལྡན་པ་རྣམ་པ་གསུམ་མོ། །རྩེ་ཆུང་གཟུགས་སོགས་མི་
གནས་དེ་དག་ནི། །དེ་ཡི་ངོ་བོར་རང་བཞིན་མེད། །དེ་དག་
གཅིག་གི་རང་བཞིན་གཅིག །དེ་མི་རྟག་སོགས་པར་མི་
གནས། །རྩེ་འབྲིང་དེ་རྣམས་དེ་ཡི་ངོ་བོས་སྟོང༌། །དེ་དག་
གཅིག་གི་རང་བཞིན་གཅིག །ཆོས་རྣམས་མི་འཛིན་གང་
ཡིན་དང༌། །རྩེ་ཆེ་དེ་དག་མཚན་མར་མི་མཐོང་ཕྱིར། །ཤེས་
རབ་ཀྱིས་ནི་ཡོངས་རྟོག་པ། །ཐམས་ཅད་དམིགས་སུ་མེད་
པར་རོ། །ཞེས་བྱ་བ་ལ། རྩེ་མོ་ཆུང་ངུའི་དམིགས་པ་ནི་ཆོས་
ཡང་དག་པར་རབ་ཏུ་རྣམ་པར་འབྱེད་པ་ཉིད་ཀྱིས་བརྟགས་ཏེ་་་་
གཟུགས་ལ་སོགས་པ་ནི་གཟུགས་ལ་སོགས་པ་རང་གི་ངོ་བོ་དང་་
བྲལ་བའི་ངོ་བོ་ཉིད་ཡིན་པས། རང་གི་ངོ་བོ་སྟོང་པ་ཉིད་ཀྱི་
གཟུགས་ལ་སོགས་པ་ལ་སོ་སོར་མངོན་པར་ཞེན་པས་མི་་་་་་་
གནས་པ་ཞེས་བྱ་བ་ཡིན་ནོ། །རྣམ་པ་ནི་དོན་དམ་པར་
གཟུགས་ལ་སོགས་པའི་ཆོས་ཐམས་ཅད་དང་། སྟོང་པ་
ཉིད་དག་ཕན་ཚུན་ངོ་བོ་གཅིག་ཡིན་པས་སྟོང་པ་ཉིད་ལ་མི་

210 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
རྟག་པ་ལ་སོགས་པ་མེད་པ་ཉིད་ཀྱིས་གཟུགས་ལ་སོགས་པ་་
་་་་་་དེ་དག་ལ་རྟག་པ་དང་མི་རྟག་པ་ལ་སོགས་པ་ཉིད་དུ་མི་་་
གནས་པ་ཞེས་བྱ་བ་ཡིན་ནོ། །རྩེ་མོ་འབྲིང་གི་དམིགས་པ་ནི་
ཆོས་ཀྱི་དབྱིངས་ཀྱི་ངོ་བོ་ཉིད་ཀྱིས་མི་རྟག་པ་ལ་སོགས་པ་་་་་
དང་༑ སྟོང་པ་ཉིད་རྣམས་ནི་རང་གི་ངོ་བོ་ཉིད་མེད་པ་ཡིན་
པས༑ མི་རྟག་པ་ཉིད་ལ་སོགས་པ་དང༌། སྟོང་པ་ཉིད་དག་
ཕན་ཚུན་བདག་ཉིད་གཅིག་པ་ཞེས་བྱ་བ་ཡིན་ནོ། །རྣམ་པ་
ནི་ངོ་བོ་ཉིད་བཀག་པས་གཟུགས་ལ་སོགས་པ་ལ་རང་གིར་་
མི་བྱེད་པ་ཞེས་བྱ་བ་གང་ཡིན་པ་དེ་ཡིན་ནོ། · །རྩེ་མོ་ཆེན་
པོའི་དམིགས་པ་ནི་ངོ་བོ་ཉིད་མེད་པ་ཉིད་ཀྱི་གཟུགས་ལ་་་་་
སོགས་པ་དེ་དག་ལ་སྔོན་པོ་ལ་སོགས་པའི་མཚན་མར་མི་་་་་
མཐོང་ཞེས་བྱ་བ་ཡིན་ནོ། །རྣམ་པ་ནི་ཤེས་རབ་ཀྱིས་ཡང་
དག་པར་ཆོས་རབ་ཏུ་རྣམ་པར་འབྱེད་པས་དངོས་་་་་་་་་
ཐམས་ཅད་མི་དམིགས་པར་ངེས་པར་རྟོག་པ་ཞེས་བྱ་བ་་་་་་་
ཡིན་ནོ། །དེ་ལྟར་ན་དགེ་བའི་རྩ་བ་གཡོ་བའི་སྟེ་དྲོ་བར་གྱུར་
པ་རྣམས་ཀྱི་རྩེ་མོ་ཡིན་པའི་ཕྱིར་རྩེ་མོར་གྱུར་པ་དམིགས་པ་་་་
དང་རྣམ་པ་དང་ལྡན་པ་རྣམ་པ་གསུམ་མོ། །བཟོད་ཆུང་
གཟུགས་སོགས་ངོ་བོ་ཉིད་མེད་ཉིད། །དེ་མེད་པ་ཉིད་ངོ་བོ་
ཉིད༑ །བཟོད་འབྲིང་དེ་དག་སྐྱེ་མེད་ངེས་འབྱུང་མེད། །དག་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽211
དང་དེ་བཟོད་ཆེན་དག་མཚན་མ་མེད། །དེ་ཡི་མཚན་མར་
མི་བརྟེན་པས། །མོས་མིན་འདུ་ཤེས་མེད་པ་ཡིན། །ཅེས་བྱ་
བ་ལ། བཟོད་པ་ཆུང་ངུའི་དམིགས་པ་ནི་གཟུགས་སུ་རུང་བ་ལ་
སོགས་པ་མཚན་ཉིད་ཀྱི་ངོ་བོ་ཉིད་དང་། ངོ་བོ་ཉིད་ཀྱི་
མཚན་ཉིད་ས་ལ་སོགས་པ་རྣམས་ཀྱི་སྲ་བ་ལ་སོགས་པ་དག་སྟོང་
པ་ཉིད་དུ་གཅིག་པ་ཉིད་ཀྱིས་གཟུགས་ལ་སོགས་པའི་ངོ་བོ་་
ཉིད་མེད་པ་ཉིད་ཅེས་བྱ་བ་ཡིན་ནོ། །རྣམ་པ་ནི་ཕྱི་རོལ་གྱི་
དོན་ཡོད་པར་ལྟ་བའི་སྐྱེ་བོ་དམིགས་པ་ཅན་གྱི་ངོར་གཟུགས་་་
ལ་སོགས་པ་དངོས་པོ་མེད་པ་ཉིད་ངོ་བོ་ཉིད་དོ་ཞེས་བྱ་བ་་་
ཡིན་ནོ། །བཟོད་པ་འབྲིང་གི་དམིགས་པ་ནི་རང་བཞིན་གྱིས་
མ་སྐྱེས་པ་ཉིད་ཀྱིས་ཡང་དག་པར་ན་གཟུགས་ལ་སོགས་པ་ལ་
སྐྱེ་བ་ཡང་མེད། མྱ་ངན་ལས་འདས་པ་ཡང་མེད་ཅེས་བྱ་བ་
ཡིན་ནོ། །རྣམ་པ་ནི་ཆོས་ཐམས་ཅད་ཀྱི་རང་གི་ངོ་བོ་
རྟོགས་པ་ཁོ་ནས་ལུས་ལ་སོགས་པ་ཕྱི་དང་ནང་གི་བདག་ཉིད་་
ཅན་རྣམས་རྣམ་པ་ཐམས་ཅད་དུ་རྣམ་པར་དག་པ་ཞེས་བྱ་་་་
བ་ཡིན་ནོ། །བཟོད་པ་ཆེན་པོའི་དམིགས་པ་ནི་གཟུགས་ལ་
སོགས་པ་ལ་རང་དང་སྤྱིའི་མཚན་ཉིད་མི་འཐད་པས་ཆོས་་་་་
ཐམས་ཅད་མཚན་མ་མེད་པ་ཉིད་དོ་ཞེས་བྱ་བ་ཡིན་ནོ། །
རྣམ་པ་ནི་རང་བཞིན་ཁོ་ནས་གཟུགས་ལ་སོགས་པའི་་་་་་་་

212 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
མཚན་མ་རྣམས་ཀྱི་རྟེན་དང་བྲལ་བ་ཉིད་ཀྱིས་མོས་པ་ཡིད་་
ལ་བྱེད་པས་མི་མོས་པ་སྟེ་མངོན་པར་ཞེན་པ་མེད་པར་བྱས་་་
ཤིང་༑ དེ་ཁོ་ན་ཉིད་ཡིད་ལ་བྱེད་པས་ཡོངས་སུ་ཤེས་པ་མེད་
པའམ་དམིགས་པ་མེད་པ་ཞེས་བྱ་བ་ཡིན་ཏེ། དེ་ལྟར་ན་ངན་
འགྲོ་རུ་འགྲོ་བ་མེད་པས་ཆོས་ཆེན་པོ་སྟོང་པ་ཉིད་ལ་བཟོད་་་་་
པའི་ཕྱིར་བཟོད་པར་གྱུར་པ་དམིགས་པ་དང་རྣམ་པ་དང་་་
ལྡན་པ་རྣམ་པ་གསུམ་མོ། །ཆོས་ཆུང་ཏིང་འཛིན་དེ་ཡི་བྱེད་
པ་ཉིད། །ཆོས་འབྲིང་ལུང་སྟོན་པ་དང་རློམ་པ་ཟད། །ཆོས་
ཆེན་གསུམ་པོ་ཕན་ཚུན་ངོ་བོ་གཅིག །ཏིང་འཛིན་རྣམ་པར་
མི་རྟོག་པ། །མཇུག་བསྡུ་བ་དེ་ལྟར་ངེས་འབྱེད་ཆ་མཐུན་ནི།¸།
ཆུང་དང་འབྲིང་དང་ཆེན་པོ་ཡིན། །ཅེས་བྱ་བ་ལ་ཆོས་
མཆོག་ཆུང་ངུའི་དམིགས་པ་ནི་ཆོས་ཐམས་ཅད་སྐྱེ་བ་མེད་་་་་
པ་དང་དཔའ་བར་འགྲོ་བ་ལ་སོགས་པའི་ཏིང་ངེ་འཛིན་་་་་་
བསྒོམ་པར་བྱའོ་ཞེས་བྱ་བ་ཡིན་ནོ། །
༈ ལྡེབ། ུ སྐབས་དང་པོའི། རྣམ་པར་རྟོག་པ་བཞི་དང་ལྡན་པ་ཡང་དོན་གསལ་
བར་བྱ་བའི་ཕྱིར་བར་སྐབས་ཀྱི་ཚིགས་སུ་བཅད་པའི་སྐབས་ལ།
རྣམ་པར་རྟོག་པ་བཞི་དང་ལྡན་པ་ཡང་དོན་གསལ་བར་
བྱ་བའི་ཕྱིར་བར་སྐབས་ཀྱི་ཚིགས་སུ་བཅད་པ། གཞི་དང་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽213
དེ་ཡི་གཉེན་པོ་ཡིས། །གཟུང་བར་རྟོག་པ་རྣམ་པ་གཉིས། །
རྨོངས་དང་ཕུང་སོགས་བྱེ་བྲག་གིས། །དེ་ནི་སོ་སོར་རྣམ་པ་
དགུ༑ །རྨོངས་པ་ཉོན་མོངས་ཅན་མ་རིག་པ། ཕུང་པོ། འཇིག་ལྟ།
མཐར་ལྟ། མ་དད། ལེ་ལོ། ཚོར་བ། བདག་གཞན་དུ་འཛིན་པ།
སྡུག་བསྔལ་གྱི་སྡུག་བསྔལ་ཏེ་སྤང་བྱ་དགུ། །རྣམ་བྱང་ལ་ཕུང་པོ།
སྐྱེ་མཆེད། ཁམས། རྟེན་འབྲེལ་ལུགས་ལྡོག །སྟོང་ཉིད། སྤྱོད་པ།
མཐོང་ལམ། སྒོམ་ལམ། མི་སློབ་ལམ་སྟེ་བླང་བྱ་དགུའོ། །
༥༥
༈ ལྡེབ། ཊུ སྐབས་གཉིས་པའི། རྣམ་པ་ཇི་ལྟ་བུར་བསྒོམ་པར་བྱ་ཞེ་ན་ཞེས་པ་ནས།
ལམ་ཤེས་ཉིད་ཀྱི་སྐད་ཅིག་མ། ཞེས་པའི་བར་ཚིགས་བཅད་ལྔ་ལ།
རྣམ་པ་ཇི་ལྟ་བུར་བསྒོམ་པར་བྱ་ཞེ་ན། དེ་བཞིན་ཉིད་
དང་སངས་རྒྱས་དག །ཕན་ཚུན་བརྟེན་པ་རྟེན་མེད་ཕྱིར། །
རྣམ་གྲངས་ཁས་མི་ལེན་པ་དང༌། །ཆེན་པོ་ཚད་མ་མེད་
བཅས་དང་། །ཀུན་འབྱུང་ཆོས་ཤེས་ཀྱི་ཤེར་ཕྱིན་ཚད་མེད་པ་
དང་མཐའ་མེད་དང༌། །དེར་གནས་གཟུགས་ལ་སོགས་པ་
ལ༑ །སངས་རྒྱས་ཉིད་དུ་ངེས་འཛིན་དང་། །ཀུན་འབྱུང་ཆོས་
བཟོད་དེར་གནས་ལ་བླང་མེད་དོར་བ་མེད་སོགས་དང༌། །
བྱམས་ལ་སོགས་དང་སྟོང་ཉིད་དང༌། །སངས་རྒྱས་ཉིད་ནི་
འཐོབ་པ་དང༌། །རྣམ་པར་བྱང་ཀུན་ཡོངས་བསྡུས་དང་། །

214 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
ཉམ་ང་བ་དང་ནད་ཀུན་སེལ། །མྱ་ངན་འདས་འཛིན་ཞི་
ཉིད་དང༌། །སངས་རྒྱས་རྣམས་ཀྱིས་སྲུང་ལ་སོགས། །སྲོག་
མི་གཅོད་པ་ལ་སོགས་པ། །རྣམ་པ་ཀུན་མཁྱེན་ཚུལ་ལ་ནི། །
བདག་ཉིད་གནས་ཏེ་སེམས་ཅན་དག །འགོད་དང་སྦྱིན་པ་
ལ་སོགས་པ། །རྫོགས་པའི་བྱང་ཆུབ་ཏུ་བསྔོ་བ། །ལམ་ཤེས་
ཉིད་ཀྱི་སྐད་ཅིག་མ། །
༥༧ ༥༧
༈ ལྡེབ། ནུ ནས། ཤྣབར། སྐབས་གཉིས་པ། ཁ་ཅིག་ནི་འདིར་བདེན་དང་བདེན་ལ་
སོགས་ནས། དེ་བཞིན་དུ་བལྟ་བར་བྱའོ་ཞེས་ཟེར་རོ། །བར་ཡིག་ཕྲེང་གསུམ་ལ།
ཁ་ཅིག་ནི་འདིར་བདེན་དང་བདེན་ལ་བཟོད་པ་དང་སོགས་ཀྱི་
ཚིག་ལེའུར་བྱས་པའི་དོན་ཉེ་བར་མཚོན་པ་ལྷུར་ལེན་པའི་་་་
གཞུང་གི་དེ་བཞིན་ཉིད་དང་སོགས་ཀྱིས་རྣམ་པའི་དོདོན་མ་་་་་་་་་
བཤད་པར་མཐོང་བའི་ལམ་གྱི་སྐད་ཅིག་མ་བཅུ་དྲུག་ཉེ་་་་་་་
བར་མཚོན་པ་ཉི་ཚེ་མཛད་པར་ཟད་དེ། དམིགས་པ་དང་ནི་
རྣམ་པ་དང་ལ་སོགས་པ་བཤད་པ་དང་གཟུགས་རྟག་མ་ཡིན་མི་་
རྟག་མིན་སོགས་མ་བཤད་པའི་ངེས་པར་འབྱེད་པའི་ཆ་དང་་་
མཐུན་པ་ལ་སོགས་པའི་དོན་གྱི་ཚིག་ལེའུ ར་བྱས་པ་རྣམས་་་
སུའ ང་དབྱེ་བ་ཙམ་བསྟན་པ་དེ་བཞིན་དུ་བལྟ་བར་བྱའོ་ཞེས་་་
ཟེར་རོ། །

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 215
༈ ལྡེབ། , ནས། ཆྀབར། སྐབས་བཞི་པའི། སྦྱོར་བ་ཉན་ཐོས་སོགས་ལས་ཁྱད་པར་
ཅན་སོགས་ནས། སྦྱོར་བ་ཉི་ཤུ་ཡིན་ནོ། །ཞེས་པའི་བར།
སྦྱོར་བ་ཉན་ཐོས་སོགས་ལས་ཁྱད་པར་ཅན་དུ་གྱུར་པ་དག་
གིས་རྣམ་པ་རྣམས་བསྒོམ་དགོས་ན། དེ་དག་ཀྱང་སྦྱོར་བ་
པོ་མེད་པར་བརྗོད་པར་མི་ནུས་པས་མཉན་པ་ལ་སོགས་་་་་་
པའི་སྣོད་སྦྱོར་བ་པོ། སངས་རྒྱས་རྣམས་ལ་ལྷག་པར་བྱས། །
དེ་ལ་དགེ་བའི་རྩ་བ་བསྐྲུན། །དགེ་བའི་བཤེས་ཀྱི་མགོན་
བཅས་པ། །འདི་མཉན་པ་ཡི་སྣོད་ཡིན་ནོ། །སངས་རྒྱས་
བསྟེན་དང་ཀུན་འདྲི་དང་། །སྦྱིན་དང་ཚུལ་ཁྲིམས་སོགས་
སྤྱོད་པས། །ལེན་དང་འཛིན་པ་ལ་སོགས་པའི། །སྣོད་དུ་
དམ་པ་རྣམས་བཞེད་དོ། །ཞེས་བྱ་བ་གསུངས་ཏེ། ཚོགས་
ལམ་འདས་པ་དང་ད་ལྟར་བྱུང་བའི་སངས་རྒྱས་རྣམས་ལ་་་་
སྤྱིར་དགེ་བའི་རྩ་བ་བསྐྲུན་ཅིང་སྦྱངས་པ་དང༌། དེ་བཞིན་
གཤེགས་པ་རྣམས་ལ་ལུས་ལ་སོགས་པའི་བསྙེན་བཀུར་གྱིས་
མཉེས་པར་བྱ་བ་དང་། ཐེ་ཚོམ་གྱི་དོན་ཡོངས་སུ་འདྲི་བ་
དང་༑ སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་བཅུ་སྒྲུབ་པ་
དང་ལྡན་པ་དང་། དགེ་བའི་བཤེས་གཉེན་དག་གིས་བྱིན་
གྱིས་བརླབས་པ་རྣམས་ནི་གོ་རིམ་ཇི་ལྟ་བར་རྣམ་པའི་་་་་་་
མཚན་ཉིད་ཅན་གྱི་ཡུམ་འདིའི་གཞུང་མཉན་པ་དང་།

216 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
འཛིན་པ་དང་། དོན་མི་བརྗེད་པ་དང་། ཚུལ་བཞིན་ཡིད་
ལ་བྱེད་དེ་སྒོམ་པའི་སྣོད་ཉིད་ཡིན་པར་སངས་རྒྱས་ལ་ལ་་་་་་་་་
སོགས་པ་བཞེད་དོ། །དེ་ལྟར་སྦྱོར་བ་པོ་བསྟན་ནས་སྦྱོར་བ།།
གཟུང་བ་གཟུགས་ལ་སོགས་ལ་མི་གནས་ཕྱིར། །དེ་ལ་འཛིན་
པ་སྦྱོར་བ་བཀག་པའི་ཕྱིར། །དེ་ཡི་དེ་བཞིན་ཉིད་གཞི་ཟབ་
ཕྱིར༑ །དེ་རྣམས་ལམ་གཏིང་དཔག་དཀའ་བའི་ཕྱིར། །དེ་
དག་རྣམ་པའི་ཚད་ནི་མེད་ཕྱིར་དང༌། །ཚོགས་ལམ་ཚེགས་
ཆེན་ཡུན་རིང་རྟོགས་པའི་ཕྱིར། །སྦྱོར་ལམ་ལུང་བསྟན་ཕྱིར་
མི་ལྡོག་ཉིད་དང༌། །ངེས་འབྱུང་བར་ཆད་མེད་བཅས་དང་།།
མཐོང་ལམ་ནས་བྱང་ཆུབ་ཉེ་དང་ས་གཉིས་པ་ནས་བདུན་པ་་་
མྱུར་བ་དང་། །ས་བརྒྱད་པ་གཞན་དོན་འཕེལ་མེད་འགྲིབ་
མེད་ཕྱིར། །ཆོས་དང་ཆོས་མིན་སོགས་མི་མཐོང་། །
གཟུགས་སོགས་བསམ་མི་ཁྱབ་མི་མཐོང་། །གཟུགས་སོགས་
དེ་ཡི་མཚན་མ་དང༌། །དེ་ཡི་ངོ་བོ་རྣམ་མི་རྟོག །དགུ་པ་
འབྲས་བུ་རིན་ཆེན་སྦྱིན་བྱེད་དང༌། །དེ་ནི་བཅུ་པ་དག་པ་
མཚམས་དང་ས་བདུན་པ་མན་བཅས། །ཞེས་བྱ་བ་གསུངས་
ཏེ༑ གཟུགས་ལ་སོགས་པ་ལ་ངོ་བོ་ཉིད་མེད་པ་ཉིད་ཀྱིས་མི་
གནས་པ་སྟེ་མངོན་པར་མ་ཞེན་པ་དང༌། གཟུགས་སོགས་དེ་
དག་ལ་བསྒོམ་པར་བྱ་བ་ལ་སོགས་པ་གསུམ་པོ་ཉེ་བར་མི་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽217
དམིགས་པས་མི་སྦྱོར་བ་ཉིད་སྦྱོར་བ་ཡིན་པ་དང་། གཟུགས་
ལ་སོགས་པ་དེ་དག་ཉིད་དེ་བཞིན་ཉིད་ཀྱི་ངོ་བོ་ཉིད་ཀྱིས་་་་་
ཟབ་པ་དང༌། གཏིང་དཔག་དཀའ་བ་དང༌། ཚད་མེད་པ་
ཞེས་བྱ་བ་དེ་ལྟར་རྟོགས་པ་རྣམས་ཀྱི་གྲངས་བཞིན་དུ་་་་་་་་་་་་་
གཟུགས་ལ་སོགས་པ་ལ་མི་གནས་པ་དང་། མི་སྦྱོར་བ་
དང་། ཟབ་པ་དང་། གཏིང་དཔག་དཀའ་བ་དང༌། ཚད་
མེད་པའི་སྦྱོར་བ་སྟེ་ལྔ་དང༌། ཚོགས་ལམ་ཤེས་རབ་ཀྱི་ཕ་
རོལ་ཏུ་ཕྱིན་པ་ལ་སྤྱོད་པའི་ཚེ་སྡུག་བསྔལ་གྱིས་སྐྲག་པ་དང་།
དྲོད་བསྐལ་པ་གྲངས་མེད་པ་དུ་མས་མངོན་པར་བྱང་ཆུབ་པ་ལ་མི་
སྐྲག་པ་དང༌། རྩེ་མོ་ཡུམ་ཐོས་ནས་ཕྱིར་མི་ལྡོག་པ་ཉིད་དུ་ཡང་
དག་པར་འཛིན་པ་དང་། བཟོད་པ་ཉན་རང་གི་སར་ངེས་པར་
འབྱུང་བ་བླ་ན་མེད་པའི་ཡེ་ཤེས་ཐོབ་པ་ལ་བར་ཆད་ཀྱི་ཆོས་་་་་་་
སྤོང་བ་དང་། ཆོས་མཆོག་གུས་པ་དང་བཅས་པར་རྟག་ཏུ་ཆོས་
བསྒོམ་པ་དང༌། མཐོང་ལམ་སྔོན་མ་བྱུང་བའི་ཟག་པ་མེད་
པའི་ཆོས་གསར་དུ་ཐོབ་པ་ཀུན་གྱི་རྟེན་ཉིད་དང་། ས་གཉིས་
པ་ནས་བདུན་པ་འབྲས་བུ་ཆོས་ཀྱི་སྐུ་མངོན་པར་འགྲུབ་པ་་་་་་
སྨོན་པ་དང་། སེམས་ཅན་ཀུན་ལ་སྨན་པའི་ཆོས་ཀྱི་འཁོར་ལོ་
རབ་ཏུ་བསྐོར་བ་དང་། ཡང་དག་པར་གཟུགས་ལ་སོགས་ལ་
འཕེལ་བ་དང་འགྲིབ་པ་མི་མཐོང་བ་དང༌། གཟུགས་སོགས་

218 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
དང་ནམ་མཁའ་ལ་སོགས་པ་འདོད་པའི་ཁམས་སུ་མི་དམིགས་་
པ་དང་། གཟུགས་ལ་སོགས་པ་བསམ་གྱིས་མི་ཁྱབ་པའི་
སྟོང་པ་ཉིད་ཀྱི་རྣམ་པར་རློམ་པ་མེད་པ་དང་། གཟུགས་ཀྱི་
ཕུང་པོ་དང༌། དེའི་མཚན་མ་སྔོན་པོ་ལ་སོགས་པ་དང་། དེའི་
ངོ་བོ་འབྱུང་བ་ཆེན་པོ་ཉིད་དུ་རྣམ་པར་མི་རྟོག་པ་དང་།
འབྲས་བུ་དང་པོ་མཐོང་བ་སོགས་བཞི་རང་རྒྱལ་སངས་རྒྱས་་་་་
རྣམས་དང་། གནས་ངན་ལེན་གྱི་སྒྲིབ་པ་དག་པ་གཟུགས་རྣམ་
པར་དག་པ་དང༌། ཡུམ་འདྲི་བ་སོགས་ལ་ལོ་སྐོར་དུ་མངོན་
པར་བརྩོན་པ་མི་འདོར་བ་ཞེས་བྱ་བ་ལ་སོགས་པའི་སྒྲུབ་པ་
དང་ལྡན་པ་རྣམས་ཀྱིས་གོ་རིམ་བཞིན་དུ་ཚེགས་ཆེན་པོས་་་
ཡུན་རིང་པོ་ཞིག་ནས་མངོན་པར་རྫོགས་པར་འཚང་རྒྱ་་་་་་་་
བའི་སྦྱོར་བ་དང་། ལུང་བསྟན་པ་འཐོབ་པའི་སྦྱོར་བ་དང་།
ཕྱིར་མི་ལྡོག་པ་ཉིད་ཀྱི་སྦྱོར་བ་དང་། ངེས་པར་འབྱུང་བའི་
སྦྱོར་བ་དང་། བར་ཆད་མེད་པའི་སྦྱོར་བ་དང་། ཡང་དག་
པར་མངོན་པར་རྫོགས་པའི་བྱང་ཆུབ་ལ་ཉེ་བའི་སྦྱོར་བ་་
དང་། མྱུར་དུ་མངོན་པར་རྫོགས་པར་བྱང་ཆུབ་པའི་སྦྱོར་བ་
དང་།༑ གཞན་གྱི་དོན་གྱི་སྦྱོར་བ་དང་། འཕེལ་བ་དང་འགྲིབ་
པ་མེད་པའི་སྦྱོར་བ་དང་། ཆོས་དང་ཆོས་མ་ཡིན་པ་ལ་
སོགས་པར་མི་དམིགས་པའི་སྦྱོར་བ་དང་། གཟུགས་ལ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽219
སོགས་པ་བསམ་གྱིས་མི་ཁྱབ་པའི་རྣམ་པ་འགོག་པའི་སྦྱོར་་་་་
བ་དང༌། གཟུགས་ལ་སོགས་པའི་དངོས་པོར་རྣམ་པར་མི་
རྟོག་པའི་སྦྱོར་བ་དང་། འབྲས་བུ་རིན་པོ་ཆེ་སྦྱིན་པའི་སྦྱོར་བ་
དང་༑ རྣམ་པར་དག་པའི་སྦྱོར་བ་དང་། ས་མཚམས་ལ་སྦྱོ=
བ་དང་རྣམ་པ་བཅོ་ལྔ་སྟེ་སྦྱོར་བ་ཉི་ཤུ་ཡིན་ནོ། །
༈ ལྡེབ། ནས། ཏཱཾ བར། སྐབས་བཞི་པའི། རྣམ་པ་དང་ལམ་དང་སོགས་ནས། ཐ་
སྙད་དུ་གསུངས་པ་ཡིན་པར་ཤེས་པར་བྱའོ། །ཞེས་པའི་བར།
རྣམ་པ་དང་ལམ་དང་གཞི་ཐམས་ཅད་རྣམ་པར་བསྒོམ་
པའི་དབྱེ་བས་གོ་རིམ་བཞིན་དུ་རྣམ་པ་ཐམས་ཅད་མཁྱེན་་་
པ་ཉིད་ལ་སོགས་པ་མངོན་པར་རྟོགས་པ་རྣམ་པ་གསུམ་ལ་་
བསྟན་པ་ནི་འཇིག་རྟེན་པའི་ངེས་པར་འབྱེད་པའི་ཆ་དང་་་་་་
མཐུན་པ་ཐོས་བསམ་གྱིས་རྟོགས་པ་སྔོན་དུ་འགྲོ་བས་འཇིག་་་་
རྟེན་ལས་འདས་པའི་མཐོང་བ་དང་སྒོམ་པའི་ལམ་ཇི་་་་་་་་
བར་ཐོས་བསམ་གྱིས་རྟོགས་པའི་ཆེད་ཡིན་ལ། རྣམ་པ་ཀུན་
མངོན་པར་རྫོགས་པར་རྟོགས་པ་ལ་སོགས་པ་སྦྱོར་བ་གསུམ་
ལ་ནི་བསྒོམ་པ་གོང་ནས་གོང་གི་གནས་སྐབས་ཀྱི་ཁྱད་པར་་
གྱིས༑ རྣམ་པ་ཐམས་ཅད་དུ་སྒོམ་པ་ལས་བྱུང་བའི་ཁྱད་པར་
གྱི་ལམ་གྱིས་བསྡུས་པའི་ཡེ་ཤེས་ཟག་པ་མེད་པ་ཆུང་ངུ་སྦྱོར་་

220 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
བའི་ལམ་དང་། འབྲིང་མཐོང་བའི་ལམ་དང་། ཆེན་པོ་སྒོམ་
པའི་ལམ་རིམ་གྱིས་སྐྱེ་བ་ཡིན་པས་ཤེས་པ་གཅིག་ལ་གཅིག་་་་་་
ཅར་སྐྱེ་བ་དགག་པར་བྱ་བའི་ཕྱིར་ཁྱད་པར་གྱི་ལམ་ཤེས་པའི་་
རྒྱུ་ཉིད་ཡིན་པས་ངེས་པར་འབྱེད་པའི་ཆ་ལ་སོགས་པའི་ཐབ་་་་་
སྙད་དུ་གསུངས་པ་ཡིན་པར་ཤེས་པར་བྱའོ། །
༡༠༠༩༩༩
༈ ལྡེབ། ཤྣ ནས། ཉྭ བར། སྐབས་བཞི་པའི། ཇི་ལྟར་ཕྱི་རོལ་གྱི་དོན་ཡོད་པ་ཉིད་
དུ་སོགས་ནས། ཞེས་བྱ་བར་ཁོང་དུ་ཆུད་པར་བྱའོ། །ཞེས་པའི་བར།
ཇི་ལྟར་ཕྱི་རོལ་གྱི་དོན་ཡོད་པ་ཉིད་དུ་སྨྲ་བའི་ལུགས་ལ་
སྐད་ཅིག་མ་ཉིད་ཀྱིས་སེམས་ཅན་ཕ་རོལ་ལ་སོགས་པས་གནོདད་་་
པ་མ་བྱས་ཀྱང་རྒྱུ་མེད་པར་རང་གི་ངང་གིས་འཇིག་པ་ཡིན་ལ།
ཁྱོད་ཀྱིས་གཏན་ལ་ཕབ་པའི་གྲུབ་པའི་མཐའ་ལས་ཀྱང༌།
འཇིག་རྟེན་སྣ་ཚོགས་ལས་ལས་སྐྱེས། །ཞེས་འབྱུང་བའི་
ཕྱིར༑ དོན་དམ་པར་བསད་བྱ་དེ་སྐད་ཅིག་མ་ཉིད་ཀྱིས་འཇིག་
པའི་ཕྱིར་དང་། གསོད་པ་པོ་ལ་སོགས་པ་ཡང་རང་གི་ལས་ཀྱིས་
སྤྲུལ་པ་ཡིན་པའི་ཕྱིར་གང་ཟག་གཞན་དུ་བགྲང་བ་སུས་ཀྱང་སུ་་་
ཡང་བསད་པ་མེད། ཡུལ་མེད་པས་དེ་དགག་པ་ཡང་རིགས་པ་
མ་ཡིན་པའི་ཕྱིར་མ་བསད་པ་དགེ་བ་ཡང་མ་ཡིན། སུས་ཀྱང་
སུའི་ནོར་བླངས་པ་ཡང་མེད། མ་བླངས་པ་ཡང་མ་ཡིན།

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽221
ཅེས་བྱ་བ་ལ་སོགས་པའི་ཕྱོགས་ལ་རྒྱུན་འཇུག་པ་དང་་་་་་་་
འགལ་བའི་དངོས་པོ་བསྐྱེད་པ་ལ་གསོད་པ་ལ་སོགས་པར་་་
རྟོག་པའི་སྒོ་ནས། ཚུལ་བཞིན་མ་ཡིན་པའི་ཡིད་ལ་བྱེད་པ་
ལ་སོགས་པ་དང་ལྡན་པ་ལ་མི་དགེ་བ་ལ་སོགས་པ་སྟེ་ཚུལཚུལ་་་
བཞིན་ཡིད་ལ་བྱེད་པ་ལ་དགེ་བར་འཇོག་པ་དང་འདྲ་བར་སྲོག་་
གཅོད་པ་ལ་སོགས་པ་རྣམ་པར་འཇོག་པ་དེ་བཞིན་དུ།
དངོས་པོ་རྨི་ལམ་དང་འདྲ་བར་ཡིན་ཡང་དངོས་པོར་མངོན་་་་
པར་ཞེན་པའི་ཕྱིན་ཅི་ལོག་གི་འཆིང་བ་མཐའ་དག་མ་ཉམས་
པ་རྣམས་ལ་རང་ལ་དགེ་སྡིག་སོགས་སུ་སྣང་བ་དེ་དང་མཐུན་་་་
པའི་དོན་གྱི་དངོས་པོ་ལ་སོགས་པ་ལ་དགེ་སྡིག་སོགས་སུ་་་་་་
མངོན་པར་ཞེན་པས་དགེ་མི་དགེར་མངོན་པར་འཇོག་གོ
ཞེས་བྱ་བ་ལ་སོགས་པའི་ལན་དེ་དང་དེ་ཕྱོགས་གཞན་ནས་་
ཏེ་ཁྱོད་ཀྱི་ཕྱོགས་མ་ཡིན་པའི་མདོ་སྡེ་ལས་གསུངས་སོ་ཞེས་བྱ་་་་་
བར་ཁོང་དུ་ཆུད་པར་བྱའོ། །
༡༠༧ ༡༠༨
༈ ལྡེབ། ནཱ ནས ནཱ བར། སྐབས་ལྔ་པའི། བྱང་ཆུབ་ཀྱི་སེམས་བསྐྱེད་་པ་དང་།
སོགས་ནས་མཚན་ཉིད་ནི་རྒྱུ་གསུམ་པ་ཡིན་ནོ། །ཞེས་པའི་བར།
བྱང་ཆུབ་ཀྱི་སེམས་བསྐྱེད་པ་དང་གདམས་ངག་བཟུང་བ་ལ་
སོགས་པའི་སྒོ་ནས་དམན་པའི་བསམ་པ་ལྡོག་པས་ཉན་ཐོས་ལ་

222 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
སོགས་པའི་རིགས་འཇིག་པའི་རྣམ་པར་རྟོག་པ་དང་། དེ་
བཞིན་ཉིད་ལས་ཁྱད་པར་དུ་འཕགས་པའི་ཆོས་མེད་པས་་་་་
འདོད་པའི་ཡུལ་ལ་དམིགས་པ་མེད་པ་དོན་དམ་པར་བྱང་ཆུབ་་་
འདོད་པ་མེད་པའམ་དོན་དུ་གཉེར་བ་མེད་པའི་རྣམ་པར་རྟོག་པ་་་
དང་༑ དོན་དམ་པའི་བདེན་པ་སྤྲོས་བྲལ་ལ་བརྟེན་ནས་དེ་ཁོ་
ན་ཉིད་མཐོང་བས་ཉེ་བར་ལེན་པ་དང་ལྷན་ཅིག་བྱེད་པའི་བྱང་་་་་
ཆུབ་ཀྱི་རྒྱུ་མེད་པའི་རྣམ་པར་རྟོག་པ་དང་། ཕྱིར་རྒོལ་བའི་ཆོས་
ལ་དམིགས་པའི་རྣམ་པར་རྟོག་པ་སེར་སྣ་ཤིན་ཏུ་གོམས་པར་་་་་
བྱས་པའི་ཆོས་ཉིད་ཀྱིས་བདུད་ལ་སོགས་པ་ཕྱིར་རྒོལ་བའི་་་
དངོས་པོ་དམིགས་པ་ལ་བཏགས་པའི་དངོས་པོར་མངོན་་་་་་
པར་ཞེན་པ་ཉིད་ཀྱིས་འཛིན་པའི་རྣམ་པར་རྟོག་པ་གཉིས་་་
པ་རྣམ་པ་དགུ་མཐོང་བའི་ལམ་གྱི་སེམས་དང་སེམས་ལས་་་
བྱུང་བ་འཇུག་པའི་གནས་སྐབས་ཀྱིས་སྤང་བར་བྱ་བར་་་་་་
བཞེད་པ་ཡིན་ནོ། །དེ་ལྟར་ན་བར་སྐབས་ཀྱི་ཚིགས་སུ་
བཅད་པ་དགུས་རྣམ་པ་བཞི་ཉིད་ལས་སོ་སོར་མཐོང་བའི་་་
ལམ་གྱི་མི་མཐུན་པའི་ཕྱོགས་རྣམ་པ་དགུ་ཡིན་ལ། དེ་དག་
སྤང་བ་ཉིད་དུ་གཉེན་པོ་རྣམ་པ་བཞི་ཡང་དེ་བཞིན་དུ་དབྱེ་
བས་ཐ་དད་དོ་ཞེས་བྱ་བར་ཁོང་དུ་ཆུད་པར་བྱའོ། །རྣམ་
རྟོག་འདི་དག་རང་ཉིད་ནི། །མ་རིག་ངོ་བོ་ཉིད་དུ་རྟོགས། །གང་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽223
ཕྱིར་རང་གི་རྣམ་པ་ནི། །ཕྱི་ཡི་ངོ་བོར་སྒྲོ་བཏགས་འཇུག །ཅེས་
པའི་མ་རིག་པ་དང་མ་བྲལ་བས་བྱང་ཆུབ་པའི་གནས་སྐབས་སུ་་་་
རྣམ་པར་རྟོག་པ་ཐམས་ཅད་ནི་མ་རིག་པ་ཡིན་པའི་ཕྱིར་སྤང་བར་་
བྱའོ་ཞེས་སྤང་བར་བྱ་བ་ཉིད་སྔར་བཤད་པ་ཡིན་ནོ། ྋ །དེ་ལྟར་
མཐོང་བའི་ལམ་ལ་མི་མཐུན་པའི་ཕྱོགས་གཉེན་པོ་དང་་་་་་་་་
བཅས་པ་བསྟན་ནས། བྱང་ཆུབ་ཆེན་པོ་འགྲུབ་པར་བྱེད་
པའི་མཐོང་བའི་ལམ་རྒྱུ་གང་དང་བཅས་པར་བཞེད་པའི་་་་
རྒྱུ་གང་ཡིན་པ་དེ་བར་སྐབས་ཀྱི་ཚིགས་སུ་བཅད་པ། བྱང་
ཆུབ་ལ་གཞན་སྟོན་པ་དང་། །དེ་ཡི་རྒྱུ་ནི་ཡོངས་གཏོང་
དང༌། །དེ་ཐོབ་བར་ཆད་མེད་པའི་རྒྱུ། །བསོད་ནམས་མང་
པོའི་མཚན་ཉིད་དོ། །ཞེས་བྱ་བ་གསུངས་ཏེ། འཆད་པ
འགྱུར་བའི་མཚན་ཉིད་ཅན་གྱི་བྱང་ཆུབ་ལ་གཞན་དག་ལ་་་
མཐོང་བའི་ལམ་ལ་སོགས་པ་སྟོན་པས་ལམ་ལ་རབ་ཏུ་་་་་་་་་་་་
འགོད་པ་ནི་རྒྱུ་གཅིག་ཡིན་ནོ། །བྱང་ཆུབ་ཀྱི་རྒྱུ་མཚན་ཏེ་རྒྱུ་
ཁོ་ནར་གདུལ་བྱ་དེ་དག་ལ་ཡང་དག་པའི་ཚིག་དང་དོན་ལ་་་
སོགས་པའི་སྒོ་ནས་བཅོས་མའི་དོན་གྱིས་སྟོང་པའི་ཤེས་རབ་ཀྱི་
ཕ་རོལ་ཏུ་ཕྱིན་པ་ཡང་དག་པར་སོ་སོར་གཏོང་ཅིང་ཡེ་ཤེས་་་
ཀྱི་བདག་ཉིད་ཅན་གྱི་ཡུལ་རབ་ཏུ་སྦྱིན་པ་ནི་རྒྱུ་གཉིས་པ་ཡིན་་་་་
ནོ༑ །བྱང་ཆུབ་ཐོབ་པར་བྱེད་པའི་བར་ཆད་མེད་པའི་རྒྱུ་

224. ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
ཤེས་རབ་ཀྱི་ཕ་རོལ་ཏུ་ཕྱིན་པ་མཉམ་བཞག་རང་གིས་བསྒོམ་
པ་ལ་སོགས་པའི་རྗེས་ཐོབ་བསོད་ནམས་ཆེས་མང་བའི་་་་་་་
མཚན་ཉིད་ནི་རྒྱུ་གསུམ་པ་ཡིན་ནོ། །
༡༠༩ ༡༡༥
༈ ལྡེབ། ཧཱུཾ ནས། ཉུ བར། སྐབས་ལྔ་པའི། གཞན་གྱིས་ཆོས་རྣམས་ཀྱང་ཡོད་ལ།
སོགས་ནས། ཡུལ་ཅན་རྣམ་པ་དགུར་བཞེད་པ་ཡིན་ནོ། །ཞེས་པའི་བར།
གཞན་གྱིས་ཆོས་རྣམས་ཀྱང་ཡོད་ལ། །ཤེས་བྱ་ལ་ཡང་སྟོན་
པ་ཡི། །སྒྲིབ་པ་ཟད་པར་བརྗོད་པ་གང༌། །དེ་ལ་ཁོ་བོ་
མཚར་དུ་བརྩིས། །ཞེས་བྱ་བ་ཡིན་ཏེ། དེ་ལ་སྐྱེ་བ་དང་
འཇིག་པས་ན་སྟོང་པའི་ཕྱིར་བདག་མེད་དོ་སྙམ་དུ་་་་་་་་་་་
བསྒོམས་པས་བདག་ཏུ་མངོན་པར་ཞེན་པ་ཡོངས་སུ་བོར་་་་་
ནས་དེས་དབེན་པའི་ཕུང་པོ་ལ་སོགས་པ་རྟེན་ཅིང་འབྲེལ་་་
བར་འབྱུང་བ་སྐྱེ་བ་དང་འཇིག་པའི་ཆོས་ཅན་ལ་ཡང་དག་་
པར་དམིགས་ཏེ་སྔོན་པོ་དང་དེའི་བློ་དག་རྫས་གཞན་དུ་གྲུབ་་
པ་མེད་དེ་དམིགས་བྱེད་བློ་གཅིག་གིས་ལྷན་ཅིག་དམིགསཔ་་་་་་
ངེས་པའི་ཕྱིར་འདི་ནི་སེམས་ཙམ་ཁོ་ན་ཡིན་གྱི། ཕྱི་རོལ་གྱི་
དོན་ནི་མེད་དོ་ཞེས་བྱ་བ་ཡིད་ལ་བྱེད་ཅིང་འཛིན་པའི་རྣམ་
པ་ཅན་གྱི་སེམས་ལ་མངོན་པར་ཞེན་པ་ཡོངས་སུ་མ་བོར་་་་་
བས་ཕྱི་རོལ་གྱི་དོན་དུ་མངོན་པར་ཞེན་པ་སྤངས་ཏེ།

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽225
གཟུང་བ་མེད་ན་འཛིན་པ་མེད་དོ་སྙམ་དུ་ངེས་པར་སེམས་་
པས་འཛིན་པའི་རྣམ་པའི་མཚན་ཉིད་རྣམ་པར་རིག་པ་་་་་་་་
ཙམ་དེ་ཡང་བསལ་ཏེ། ཇི་སྐད་དུ། བློ་ལས་ཉམས་མྱོང་གཞན་
མེད་ཅིང་། །དེ་ཉམས་མྱོང་བ་གཞན་མེད་དེ། །གཟུང་དང་འཛིན་
པ་དང་བྲལ་བས། །དེ་ནི་རང་ཉིད་སྣང་བ་ཡིན། །ཅེས་བཤད་པའི་
ཚུལ་གྱིས་གཉིས་སུ་མེད་པའི་ཡེ་ཤེས་འབའ་ཞིག་འདི་ཡང་་་་་
དག་པར་ཡོད་པའི་ངོ་བོ་ཡིན་ནོ་སྙམ་དུ་ངེས་པར་བྱས་ན།
དེ་ཡང་རྟེན་ཅིང་འབྲེལ་བར་འབྱུང་བ་ཡིན་པའི་ཕྱིར་སྒྱུ་མ་་
བཞིན་དུ་ངོ་བོ་ཉིད་མེད་པ་སྟེ། ཡང་དག་པར་ན་གཅིག་ཏུ་
དངོས་པོ་དང་དངོས་པོ་མེད་པ་ལ་སོགས་པར་བརྟག་པའི་་་
ངོ་བོ་དང་བྲལ་བ་ཡིན་ནོ་སྙམ་དུ་བསྒོམས་པས་བསྒོམ་པའི་་
སྟོབས་གྲུབ་པ་ན། ཁ་ཅིག་ལ་ནོར་བུ་དང་དངུལ་ལ་སོགས་
པའི་ཤེས་པ་བཞིན་དུ་འཁྲུལ་པའི་མཚན་མ་མཐའ་ག་་་་་་་་
སྤངས་པ་སྒྱུ་མ་ལྟ་བུའི་བདག་ཉིད་དུ་སྣང་བའི་བློ་རྣམ་པར་
མི་རྟོག་པ་སོ་སོར་རང་གིས་རིག་པར་བྱ་བ་ཅི་ཞིག་ལྟར་་་
ཡང་དག་པར་སྐྱེས་ན། རྣལ་འབྱོར་པས་ཤེས་བྱའི་སྒྲིབ་པ་
ཡང་དག་པར་སྤོང་ངོ་སྙམ་ན། དེ་ལྟར་མ་ཡིན་ཏེ། དུས་
ཐམས་ཅད་དུ་ནམ་མཁའ་རྫས་མེད་པ་ཙམ་གྱི་ངོ་བོ་འཛིན་་
པ་བཞིན་དུ་བསྐྱེད་དུ་མེད་པ་དང་སྤང་དུ་མེད་པའི་རང་གི་

226 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
ངོ་བོ་འཛིན་པའི་ཕྱིར་གཟུང་འཛིན་དང་བྲལ་བའི་སྐད་ཅིག་་་་་
མའི་ཆོས་ཤེས་པ་ཙམ་གྱི་ངོ་བོ་དང༌། ཤེས་བྱའི་མཚན་ཉིད་
རྣམས་གལ་ཏེ་དོན་དམ་པར་ཡོད་པ་ཉིད་དུ་ཡོད་པར་གྱུར་་་་
ན་དེའི་ཚེ་གཉེན་པོ་བསྒོམས་པས་ནམ་མཁའ་བཞིན་དུ་དེ་་་
དག་ལ་ཅུང་ཟད་ཀྱང་མི་བྱེད་དོ། །དེའི་ཕྱིར་གཞན་དག་
གིས་དངོས་པོར་མངོན་པར་ཞེན་པའི་ཕྱིན་ཅི་ལོག་ནི་མི་་་་་་
ལྡོག་པས་བཅོམ་ལྡན་འདས་ཀྱིས་ཤེས་བྱའི་སྒྲིབ་པ་རྣམ་པ་་་
ཐམས་ཅད་དུ་སྤངས་པ་གང་ཡིན་པ་དང་། ཆོས་རྣམས་
ཀྱང་ཡོད་པར་ཁས་ལེན་པ་གང་ཡིན་པ་དེ་ནི་ཕན་ཚུན་་་་་་
འགལ་བའི་དོན་ཁས་ལེན་པས་ཁོ་བོས་ངོ་མཚར་དུ་བརྩིས་་་་
སོ་ཞེས་བྱ་བ་ཡིན་ནོ། །རྒྱུ་མཆོག་ཉིད་ལས་འབྲས་བུ་མཆོག་ཏུ་
འགྱུར་གྱི། ཀོ་ཊ་པའི་ས་བོན་ལས་སཱ་ལུའི་མྱུ་གུ་དང་འདྲ་བར་
གཞན་ལས་མ་ཡིན་ནོ་ཞེས་ཐམས་ཅད་ཀྱིས་ཁས་བླང་བར་བྱ་བ་་་
ཡིན་པས་ཉོན་མོངས་པ་སྤངས་པའི་འབྲས་བུ་མཆོག་ཏུ་གྱུར་པ་
འདི་ནི་མཆོག་མ་ཡིན་པ་དངོས་པོ་ལ་ལྟ་བས་དྲི་མ་ཅན་དུ་བྱས་
པའི་ལམ་ལས་རུང་བ་མ་ཡིན་ནོ་ཞེས་བྱ་བར་ཤེས་པར་བྱ་སྟེ། དབུ་
མའི་རྒྱན་ལས། རྣམ་པར་དག་པའི་རྒྱུ་ལས་ནི། །འབྲས་བུ་རྣམ་
པར་དག་པ་འབྱུང་། །ཡང་དག་ལྟས་བྱུང་ཚུལ་ཁྲིམས་ཀྱི། །ཡན་
ལག་ལ་སོགས་རྣམ་དག་བཞིན། །ཅེས་གསུངས་པ

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽227
ལྟར་ཡོད་པའི་ཕྱོགས་བསལ་ནས་ངོ་བོ་ཉིད་མེད་པའི་་་་་་་་
ཕྱོགས་བརྟན་པོར་མཛད་པས་ཐར་པ་འདོད་པ་རྣམས་ཀྱིས་
འདི་ཁོ་ན་ཁས་བླང་བར་བྱའོ་ཞེས་བར་སྐབས་ཀྱི་ཚིགས་སུ་་
བཅད་པས་གནས་པའི་ཕྱོགས། འདི་ལ་བསལ་བྱ་ཅི་ཡང་
མེད༑ །བཞག་པར་བྱ་བ་ཅུང་ཟད་མེད། །ཡང་དག་ཉིད་ལ་
ཡང་དག་ལྟ། །ཡང་དག་མཐོང་ན་རྣམ་པར་གྲོལ། །ཅེས་བྱ་
བ་གསུངས་ཏེ། གང་གི་ཕྱིར་དངོས་པོར་མངོན་པར་ཞེན་
པ་ལས་གྲོལ་བར་མི་འཐད་ཅིང་བྱང་ཆུབ་ཐོབ་པར་མི་ནུས་པ་་་་་
དེའི་ཕྱིར་ཆོས་གང་ལ་ཡང་སྐུར་བ་འདེབས་པ་དང་། ” སྒྲོ་
འདོགས་པའི་ངོ་བོས་བསལ་བ་དང་བཞག་པར་མ་བྱས་་་་་་་
པར་གཟུགས་ལ་སོགས་པ་རྟེན་ཅིང་འབྲེལ་བར་འབྱུང་བ་་་་་
ཀུན་རྫོབ་ཏུ་ཡང་དག་པར་ཡོད་པའི་ངོ་བོ་འདི་ཉིད་ལ་རང་
བཞིན་མེད་པ་ལ་སོགས་པའི་ངོ་བོར་བརྟག་པར་བྱ་སྟེ། དེ་
ལྟར་ན་སྒྱུ་མའི་གླང་པོས་སྒྱུ་མའི་གླང་པོ་གཞན་ཞིག་ཕམ་་་་་་
པར་བྱས་པ་བཞིན་དུ་ཕྱིན་ཅི་ལོག་ལྡོག་པས་དེ་ཁོ་ན་ཉིད་་་་་
མཐོང་ན་རྣམ་པར་གྲོལ་བར་འགྱུར་རོ། །དེ་ལྟར་ཞར་ལ་
འོངས་པ་བརྗོད་ནས་རྣལ་མ་མཐོང་བའི་ལམ་ཉིད། སྦྱིན་
པ་ལ་སོགས་རེ་རེར་ནི། །དེ་དག་ཕན་ཚུན་བསྡུས་པ་གང་། །
སྐད་ཅིག་གཅིག་པའི་བཟོད་པ་ཡིས། །བསྡུས་པ་དེ་འདིར་

228 ཕར་ཕྱིན་འགྲེལ་མཚན་གྱི་མཆན་བུ་ཕྱོགས་བསྡེབས།
མཐོང་བའི་ལམ། །ཞེས་བྱ་བ་གསུངས་ཏེ། སྦྱིན་པ་ལ་
སོགས་པ་ཕ་རོལ་ཏུ་ཕྱིན་པ་དྲུག་པོ་དག་སོ་སོར་སྦྱིན་པ་ལ་་་
སོགས་པའི་ངོ་བོ་རེ་རེར་སྔ་མ་བཞིན་དུ་ཕན་ཚུན་བསྡུས་པ་
གང་ཡིན་པ་སྐད་ཅིག་མ་གཅིག་པ་སྡུག་བསྔལ་ལ་ཆོས་ཤེས་་
པའི་བཟོད་པས་བསྡུས་པ་འཁོར་གསུམ་རྣམ་པར་དག་པས་
རབ་ཏུ་ཕྱེ་བ་རྣམ་པ་སུམ་ཅུ་རྩ་དྲུག་ཅན་སྐྱེས་པ་གང་ཡིན་་་
པ་དེ་ནི་རྩེ་མོའི་མངོན་པར་རྟོགས་པ་འདིར་མཐོང་བའི་་་་་་་
ལམ་ཡིན་ནོ། །དེ་སྐྱེས་པ་ན་འདོད་པ་དང་གཟུགས་དང་
གཟུགས་མེད་པའི་ཁམས་ཀྱི་དབྱེ་བས་རྣམ་པར་རྟོག་པ་་་་་་་་
བཞི་པོ་སོ་སོར་རྣམ་པ་དགུ་ཉིད་ཀྱིས་གཟུང་བ་དང་འཛིན་་
པའི་རྣམ་པར་རྟོག་པ་བརྒྱ་རྩ་བརྒྱད་སྤངས་པས། དེ་དག་
གིས་བསྡུས་པའི་རྣམ་པར་རྟོག་པ་སྐྱེད་པར་བྱེད་པའི་བག་་་
ཆགས་ཀྱི་ཉོན་མོངས་པ་བརྒྱ་རྩ་བརྒྱད་སྤངས་པ་རྟེན་ཅིང་་་
འབྲེལ་བར་འབྱུང་བའི་ཆོས་ཉིད་ཀྱིས་འཐོབ་བོ། །དེ་ལ་
དབང་དུ་བྱ་བའི་ཕྱིར་དེ་ཉིད་ཡང་དང་ཡང་དུ་སྒོམ་པར་་་་་
བྱེད་དོ་ཞེས་བར་སྐབས་ཀྱི་ཚིགས་སུ་བཅད་པས་གསུངས་་་་་
པ༑ །དེ་ནས་སེང་གེ་རྣམ་བསྒྱིངས་པའི། །ཏིང་ངེ་འཛིན་ལ་
སྙོམས་ཞུགས་ནས། །རྟེན་ཅིང་འབྲེལ་འབྱུང་ལུགས་མཐུན་
དང་༑ །ལུགས་མི་མཐུན་ལ་རྟོག་པར་བྱེད། །ཅེས་བྱ་བ་ཡིན་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽229
མཐོང་བའི་ལམ་འཐོབ་པའི་རྣལ་འབྱོར་པ་དེ་ཉོན་
མོངས་པ་དང་ཤེས་བྱའི་སྒྲིབ་པའི་འཇིགས་པ་མེད་པའི་་་་་་་
ཕྱིར་ཏིང་ངེ་འཛིན་སེང་གེ་རྣམ་པར་བསྒྱིངས་པ་ཡིན་པས་་་
དེ་ལ་སྙོམས་པར་ཞུགས་ནས། དུས་ཕྱིས་རྟེན་ཅིང་འབྲེལ་
བར་འབྱུང་བ་ལ་མ་རིག་པའི་རྐྱེན་གྱིས་འདུ་བྱེད་རྣམས་སོ༎
ཞེས་བྱ་བ་མ་རིག་འགགས་པས་འདུ་བྱེད་འགགས་ལ་སོགས་པ་་
ལུགས་དང་མཐུན་པ་དང་། སྐྱེ་བ་འགགས་པས་རྒ་ཤི་
འགག་གོ་ཞེས་བྱ་བ་ལ་སོགས་པ་ལུགས་དང་མི་མཐུན་པར་་
ཡང་དག་པར་རྟོག་གོ །དེ་ལྟར་མཐོང་བའི་ལམ་བརྗོད་
ནས་མི་མཐུན་པའི་ཕྱོགས་སྤོང་བ་ལ་སོགས་པ་ནི་རྟེན་གྲུབ་་
པ་སྔོན་དུ་འགྲོ་བ་ཡིན་ན་གོ་སླ་བས་རྟེན་སྒོམ་པའི་ལམ།
འགོག་དང་བཅས་པའི་སྙོམས་འཇུག་དགུར། །རྣམ་པ་
གཉིས་སུ་སོང་འོངས་ནས། །འདོད་པར་གཏོགས་པའི་རྣམ་
པར་ཤེས། །མཉམ་གཞག་མིན་པའི་མཚམས་བཟུང་སྟེ། །
ཐོད་རྒལ་དུ་ནི་སྙོམས་འཇུག་པ། །གཅིག་དང་གཉིས་
གསུམ་བཞི་དང་ལྔ། །དྲུག་དང་བདུན་དང་བརྒྱད་བརྒལ་
ནས༑ །འགོག་པའི་བར་དུ་མི་འདྲར་འགྲོ། །ཞེས་བྱ་བ་
གསུངས་ཏེ། བྱང་ཆུབ་སེམས་དཔའ་རྣམས་ནི་བསམ་
གཏན་དང་པོ་ནས་བཟུང་སྟེ་འགོག་པའི་བར་དུ་སོང་ནས།

230 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
དེའི་འོག་ཏུ་འགོག་པ་ནས་བཟུང་སྟེ། བསམ་གཏན་དང་
པོའི་བར་དུ་འོངས་ཏེ། དེ་ལྟར་ལུགས་དང་མཐུན་པ་དང་
ལུགས་དང་མི་མཐུན་པ་རྣམ་པ་གཉིས་ཀྱིས། བསམ་གཏན་
བཞི་དང་། གཟུགས་མེད་པ་བཞི་དང༌། འགོག་པའི་མཚན་
ཉིད་ཀྱི་སྙོམས་པར་འཇུག་པ་དགུ་ལ་ལུགས་དང་མཐུན་པར་་་་
སོང་ཞིང་ལུགས་མི་མཐུན་དུ་འོངས་ནས། ཡང་བསམ་གཏན་
དང་པོ་ལ་སྙོམས་པར་ཞུགས་ཏེ། དེ་ལས་ལངས་ནས་
འགོག་པ་ལའོ། །དེ་བཞིན་དུ་འདུ་ཤེས་མེད་འདུ་ཤེས་མེད་
མིན་སྐྱེ་མཆེད་ཀྱི་བར་ལས་འགོག་པ་ལ་སྙོམས་པར་ཞུགས་་་
ཏེ༑ དེ་ལས་ལངས་ནས་དེ་མ་ཐག་པའི་སྙོམས་པར་འཇུག་
པ་ལ་དམིགས་ཏེ། འདོད་པ་ན་སྤྱོད་པའི་རྣམ་པར་ཤེས་པ་
རྣམ་པར་གཡེང་བ་དེ་ཉིད་མཚམས་ཀྱི་ངོ་བོར་བཞཞག་ནས་་་་་་་
ཐབས་མཁས་པའི་སྟོབས་ཀྱིས་ལངས་ཏེ། རྣམ་པར་ཤེས་པ་
མཉམ་པར་མ་བཞག་པ་དེ་ལྟ་བུ་དེ་མངོན་དུ་བྱས་ནས་དེའི་
འོག་ཏུ་འགོག་པ་ལའོ། །དེ་ནས་མཉམ་པར་མ་བཞག་པ་
ལའོ༑ །དེའི་འོག་ཏུ་འགོག་པ་གཅིག་པུ་བོར་ལ་འདུ་ཤེས་
མེད་འདུ་ཤེས་མེད་མིན་སྐྱེ་མཆེད་ལའོ། །དེ་ནས་མཉམ་
པར་མ་བཞག་པ་ལའོ། །དེ་ནས་གཉིས་པོར་ལ་ཅི་ཡང་མེད་
པའི་སྐྱེ་མཆེད་ལའོ། །དེ་ནས་མཉམ་པར་མ་བཞག་པ་ལའོ།།

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽231
དེ་བཞིན་དུ་བརྒྱད་ཀྱི་བར་དུ་བོར་ནས་བསམ་གཏན་དང་་་
པོ་ལའོ། །དེ་ནས་མཉམ་པར་མ་བཞག་པ་ལའོ། །དེ་ལྟར་
གཅིག་ལ་སོགས་པ་བོར་ནས་འགོག་པའི་སྙོམས་པར་འཇུག་
པ་ལ་ཐུག་པའི་བར་དུ་མི་འདྲ་བའི་སྒོ་ནས་འགྲོ་བས་ན་མི་་་
འདྲ་བར་འགྲོ་བ་ཐོད་རྒལ་གྱི་སྙོམས་པར་འཇུག་་ལ་་་་་་་་
དབང་བ་ཉིད་ཀྱི་མཚན་ཉིད་མངོན་སུམ་དུ་བྱེད་པསན་་་་་
སྒོམ་པའི་ལམ་ཡིན་ནོ། །དེ་ལྟར་སྒོམ་པའི་ལམ་བརྗོད་ནས་
དེ་ལ་སྤང་བའི་ཕྱིར་མི་མཐུན་པའི་ཕྱོགས་རྣམ་པ་བཞི་་་་་་་་་
བརྗོད་དགོས་པས། རེ་ཞིག་གཟུང་བའི་རྣམ་པར་རྟོག་པ་
དང་པོ་འཇུག་པ་། མདོར་བསྡུས་རྒྱས་དང་སངས་རྒྱས་ཀྱིས།
བསྟང་བས་ཡོངས་སུ་མ་བཟུང་དང་། །དུས་གསུམ་ཡོན་
ཏན་མེད་པ་དང༌། །ལེགས་པའི་ལམ་ནི་རྣམ་གསུམ་ལ། །
གཟུང་བའི་རྣམ་རྟོག་འདི་གཅིག་སྟེ། །སྦྱོར་བའི་རྣམ་པའི་
སྤྱོད་ཡུལ་ཅན། །ཅེས་བྱ་བ་གསུངས་ཏེ། ཚིག་མདོར་བསྡུས་
པ་ལ་དགའ་བའི་སེམས་ཅན་རྗེས་སུ་འཛིན་པས་ཆོ་་་་་་་་་
མདོར་བསྡུས་པ་འཇུག་བྱར་བདེན་པར་ཞེན་པའི་བདེན་འཛིན་་
མི་ཤེས་པའི་རྣམ་པར་རྟོག་པ་དང༌། རྣམ་པར་སྤྲོས་ཏེ་རྒྱས་པར་
བསྟན་པ་ལ་དགའ་བའི་སེམས་ཅན་རྗེས་སུ་འཛིན་པས་ཆོས་
རྒྱས་པ་མི་ཤེས་པའི་རྣམ་པར་རྟོག་པ་དང་། ཇི་སྐད་བཤད་པ་

232 ཕར་ཕྱིན་འགྲེལ་མཆན་གྱི་མཚན་བུ་ཕྱོགས་བསྡེབས།
བཞིན་སྦྱིན་པ་ལ་སོགས་པའི་དོན་ལ་ནན་ཏན་མི་བྱེད་པས་
སངས་རྒྱས་ཀྱིས་བསྟང་བས་སམ་མགོན་དང་བཅས་པ་སྟེ།
དེས་ཡོངས་སུ་མ་བཟུང་བའི་རྣམ་པར་རྟོག་པ་དང༌། ཉོན་
མོངས་པ་ཀུན་ཏུ་བྱུང་བ་རྣམས་རང་གི་ངང་གིས་འགགས་པ་
ཉིད་ཀྱིས་སྦྱོར་བའི་ལམ་གྱི་ཡོན་ཏན་མེད་པའི་རྣམ་པར་རྟོ
པ་དང་། ཉོན་མོངས་པ་རྣམས་ཡང་དག་པར་སྐྱེ་བའི་རྒྱུ་དང་
མི་ལྡན་པས་མཐོང་བའི་ལམ་གྱི་ཡོན་ཏན་མེད་པའི་རྣམ་པར་
རྟོག་པ་དང་། མ་འོངས་པ་ན་སྐྱེ་བའི་ཉོན་མོངས་རྣམས་རང་གི་
ངོ་བོ་མེད་པ་ཉིད་ཀྱིས་སྒོམ་པའི་ལམ་གྱི་ཡོན་ཏན་མེད་པའི་་་་
རྣམ་པར་རྟོག་པ་དང༌། ཉོན་མོངས་པ་རྣམས་ཡང་དག་པར་ན་
ཡོད་པ་མ་ཡིན་པས། དེ་མེད་པ་ན་ལམ་གསུམ་ལ་འཇུག་པ་དུས་
གསུམ་གྱི་ཡོན་ཏན་དུ་ཇི་ལྟར་འགྱུར་ཞེས་རྟོག་པའོ། །བདག་ལྟ་
སོགས་ཕྱིན་ཅི་ལོག་ཞི་བ་ཉིད་ལ་སོགས་པས་མྱ་ངན་ལས་་་་་་་
འདས་པར་སྦྱོར་བའི་ལམ་མི་ཤེས་པའི་རྣམ་པར་རྟོག་པ་དང་།
སྟོང་པ་ཉིད་མངོན་པར་བསྒྲུབ་པ་ཉིད་ཀྱིས་བདག་མེད་པའི་་
ཡེ་ཤེས་ཐོབ་པ་མཐོང་བའི་ལམ་མི་ཤེས་པའི་རྣམ་པར་རྟོག་པ་་་་
དང་༑ སྒོམ་པའི་ལམ་མི་ཤེས་པའི་རྣམ་པར་རྟོག་པ་རང་བཞིན་
མེད་པར་སྒོམ་པར་བྱེད་པ་ཉིད་ཀྱིས་སྒོམ་པའི་ལམ་ལ་བླང་་་
དོར་དུ་འཛིན་པ་གཟུང་བའི་རྣམ་པར་རྟོག་པ་དང་པོ་གནས་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽233
སྐབས་འདིར་སྤང་བར་བྱ་བ་ཉིད་ཀྱིས་སྒོམ་པའི་ལམ་གྱི་་་་་་
སྦྱོར་བའི་ཉེར་བསྡོགས་ཀྱི་གནས་སྐབས་ཀྱི་ཡུལ་ཅན་གྱིས་སྤང་
བྱ་རྣམ་པ་དགུའོ། །དེ་ལྟར་དང་པོ་བསྟན་ནས་གཟུང་བའི་
རྣམ་པར་རྟོག་པ་གཉིས་པ། ལྡོག་པ་གཉིས་པ་སེམས་དང་
སེམས་བྱུང་རྣམས། །འཇུག་པའི་ཡུལ་ཅན་ཡིན་བཞེད་དེ། །
སེམས་མི་སྐྱེ་དང་བྱང་ཆུབ་ཀྱི། །སྙིང་པོ་ཡིད་ལ་མི་བྱེད་
དང༌༑།ཐེག་པ་དམན་པ་ཡིད་བྱེད་དང༌། །རྫོགས་པའི་བྱང་
ཆུབ་ཡིད་མི་བྱེད། །སྒོམ་དང་སྒོམ་པ་མེད་པ་དང་། །དེ་
དག་ལས་ནི་བཟློག་ཉིད་དང༌། །ཇི་བཞིན་དོན་མིན་རྣམ་
རྟོག་པ། །སྒོམ་པའི་ལམ་ལ་ཤེས་པར་བྱ། །ཞེས་བྱ་བ་
གསུངས་ཏེ། དགེ་བའི་བཤེས་གཉེན་ལ་སོགས་པ་དང་བྲལ་
བས་ཡང་དག་པའི་མན་ངག་སྟོན་པ་དང་དད་པ་ལ་སོགས་པ་མེད་
པའི་ཕྱིར་ཉན་ཐོས་ཚོགས་ལམ་བྱང་ཆུབ་ཀྱི་སེམས་མི་སྐྱེ་བའི་་་་་
རྣམ་པར་རྟོག་པ་དང༌། བྱང་ཆུབ་ལམ་གྱི་ལྡོག་བྱར་བདེན་པར་
ཞེན་པའི་བདེན་འཛིན་དེས་སངས་རྒྱས་ལ་དམིགས་པའི་་་་་་་
བསོད་ནམས་ཁྱད་པར་དུ་འཕགས་པ་འཁོར་གསུམ་ཡོངས་སུ་་
དག་པ་ཉིད་མེད་པས་བྱང་ཆུབ་ཀྱི་སྙིང་པོ་ཡིད་ལ་མི་བྱེད་་་་་་
པའི་རྣམ་པར་རྟོག་པ་དང་། སྦྱོར་ལམ་ཉན་ཐོས་ཀྱི་རིགས་
ཅན་ཡིན་པ་ཉིད་ཀྱི་ཕྱིར་དེའི་ཐེག་པ་ཡིད་ལ་བྱེད་པའི་རྣམ་་་་

234 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
པར་རྟོག་པ་དང་། རང་རྒྱལ་སྦྱོར་ལམ་པས་རང་སངས་རྒྱས་ཀྱི་
རིགས་ཅན་ཡིན་པ་ཉིད་ཀྱི་ཕྱིར་དེའི་ཐེག་པ་མངོན་དུ་བྱེད་་་་
པའི་རྣམ་པར་རྟོག་པ་དང་། ཉན་ཐོས་མཐོང་ལམ་པས་ཤེས་
རབ་ཀྱི་ཕ་རོལ་ཏུ་ཕྱིན་པ་བསྒྲུབས་ཏེ་ཉམས་སུ་ལེན་པ་མེད་་་་་
པས་ཡང་དག་པར་རྫོགས་པའི་བྱང་ཆུབ་ཡིད་ལ་མི་བྱེད་་་་་་་
པའི་རྣམ་པར་རྟོག་པ་དང་། སྒོམ་གཟུགས་སོགས་ལ་དམིགས་
པ་དང་བཅས་པ་ཉིད་ཀྱིས་བསྒོམ་པའི་རྣམ་པར་རྟོག་པ་དང་།
དགྲ་བཅོམ་དེ་ལ་དམིགས་པ་མེད་པ་ཉིད་ཀྱིས་སྒོམ་པ་མེད་་་་་་
པའི་རྣམ་པར་རྟོག་པ་དང་། དམིགས་པ་ཡང་མེད་མི་
དམིགས་པ་ཡང་མེད་པས་སྒོམ་པ་ཡང་མེད་སྒོམ་པ་མེད་པ་་
ཡང་མ་ཡིན་པའི་རྣམ་པར་རྟོག་པ་དང་། མི་རྟག་པ་སོགས་ལ་
ཕྱིན་ཅི་ལོག་ཏུ་མངོན་པར་ཞེན་པས་དོན་ཇི་ལྟ་བ་བཞིན་མ་
ཡིན་པའི་རྣམ་པར་རྟོག་པ་ཉིད་ལ་གཟུང་བའི་རྣམ་པར་རྟོག་་
པ་གཉིས་པ་གནས་སྐབས་དེ་ན་སྤང་བར་བྱ་བ་ཉིད་ཀྱིས་་་་་་
སྒོམ་པའི་ལམ་གྱི་སེམས་དང་སེམས་ལས་བྱུང་བ་འག་་་་་་་
པའི་གནས་སྐབས་ཀྱི་ཡུལ་ཅན་རྣམ་པ་དགུའོ། །དེ་ལྟར་
གཉིས་པ་བསྟན་ནས་འཛིན་པའི་རྣམ་པར་རྟོག་པ་དང་པོ་་་
རྫས་འཛིན། སེམས་ཅན་བཏགས་པའི་སྤྱོད་ཡུལ་དང་། །
ཆོས་བཏགས་པ་དང་སྟོང་མིན་ཉིད། །ཆགས་དང་རབ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽235
འབྱེད་བདག་ཉིད་དང་། །དངོས་པོར་བྱེད་དང་ཐེག་
གསུམ་དང༌། །ཡོན་ནི་དག་པ་མ་ཡིན་དང༌། །སྤྱོད་པ་རྣམ་
པར་འཁྲུགས་པ་ལ། །འཛིན་པར་བྱེད་པ་དང་པོར་དེ། །
ཤེས་པར་བྱ་བ་བསྒྲགས་པ་ཡིན། །ཅེས་བྱ་བ་གསུངས་ཏེ།
རྫས་སུ་ཡོད་པར་མི་སྐྱེ་བས་ཕུང་པོ་ལྔ་ལ་སེམས་ཅན་ཞེས་ཐ་་་་་
སྙད་དུ་བཏགས་པའི་སོ་སྐྱེ་སོགས་ཀྱིས་གང་ཟག་རྫས་ཡོད་དུ་་་་
འཛིན་པ་ལ་དམིགས་ན་ལོངས་སྤྱོད་བྱེད་དུ་བདེན་པར་ཞེན་པའི་་་་་
བདེན་འཛིན་དང་རྣམ་པར་རྟོག་པ་དང་། ཕྱིའི་དོན་མེད་པར་
གཟུགས་སོགས་སྣང་བ་ཙམ་དུ་ཟད་པའི་ཕྱིར་ཆོས་སུ་་
བཏགས་པའི་རྣམ་པར་རྟོག་པ་དང༌། གཞི་ལམ་རྣམ་པ་ཐམས་
ཅད་དུ་འཇལ་བྱེད་དུ་འགྲོ་བའི་ཕྱིར་རྣམ་པ་ཐམས་ཅད་་་་་་་
མཁྱེན་པ་ཉིད་ལ་སོགས་པའི་ཆོས་སེམས་བསྐྱེད་པ་ལ་སོགས་་་་
པ་ཐ་སྙད་དུ་ཡོད་པས་སྟོང་པ་མ་ཡིན་པ་ཉིད་ཀྱི་རྣམ་པར་རྟོག་་་
པ་དང་། རྣམ་པ་ཐམས་ཅད་དུ་གཟུང་བ་ལ་སོགས་པའི་
མངོན་པར་ཞེན་པ་མ་སྤངས་པས་ཆོས་ལ་ཆགས་པའི་སོ་སྐྱེ་་་་
ལྟ་བུ་རྣམ་པར་རྟོག་པ་དང་། གཟུགས་སོགས་ངོ་བོ་ཉིད་མེད་
པར་རྟོགས་པས་ཆོས་རབ་ཏུ་འབྱེད་པའི་བྱང་སེམས་སོགས་ས་་་་
རྣམ་པར་རྟོག་པ་དང་། ཆེད་དུ་བྱ་བ་གསུམ་ལ་ཐོབ་བྱར་
དམིགས་པར་མི་བྱེད་པས་དངོས་པོའི་ཆོས་ཀྱི་ཆེད་དུ་བྱ་བ་་་་་

236 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
བྱེད་པ་སྟེ་ཕྱི་དང་ནང་གི་བདག་ཉིད་ཀྱི་དོན་སྟོན་པ་ལ་དམིགས་་་་་
པའི་ཉན་ཐོས་རྣམ་པར་རྟོག་པ་དང༌། གཟུགས་ལ་སོགས་པ་
ལ་བདེན་པར་མི་དམིགས་པའི་ཕྱིར་ཐེག་པ་གསུམ་གྱིས་ངེས་་
པར་འབྱུང་བའི་བྱང་སེམས་ལྟ་བུ་རྣམ་པར་རྟོག་པ་དང༌། གང་
ཟག་བདག་མེད་ཙམ་རྟོགས་ཀྱང་འཕགས་པའི་ལམ་ལ་ཡང་དག་་་
པར་ཆོས་ཉིད་སྤྲོས་བྲལ་གྱི་དོན་ལ་རབ་ཏུ་མ་ཞུགས་པ་ཉིད་་་་་་
ཀྱིས་བྱང་སེམས་སོགས་ལྟར་ཡོན་མ་དག་པའི་ཉན་ཐོས་རྣམ་་
པར་རྟོག་པ་དང་། སྦྱིན་པ་ལ་སོགས་པར་དམིགས་པ་དང་
བཅས་ཏེ་བསྒྲུབས་པས་སྤྱོད་པ་རྣམ་པར་འཁྲུགས་པའི་ཉན་་་
ཐོས་སོགས་གང་ཟག་རྫས་ཡོད་དུ་འཛིན་པའི་རྣམ་པར་རྟོག་པ་ལ་་
སྔ་མ་བཞིན་དུ་ཕྱིན་ཅི་ལོག་ཏུ་མངོན་པར་ཞེན་པས་དོན་ཇི་ལྟ་བ་
བཞིན་མ་ཡིན་པ་ཉིད་ཀྱིས་ན་གནས་སྐབས་འདིར་སྔ ང་བྱ་
ཉིད་ཡིན་པའི་ཕྱིར་བདེན་འཛིན་ལྷན་སྐྱེས་འདི་དག་ནི་འཛིན་་་་་་
པའི་རྣམ་པར་རྟོག་པ་སྒོམ་པའི་ལམ་གྱི་སྦྱོར་བའི་གནས་་་་་་་
སྐབས་ཀྱི་ཡུལ་ཅན་རྣམ་པ་དགུའོ།། །། བམ་པོ་ལྔ་པ། དེ་
ལྟར་དང་པོ་བསྟན་ནས་འཛིན་པའི་རྣམ་པར་རྟོ པ་་་་་་་་
གཉིས་པབཏགས་འཛིན། སེམས་ཅན་བཏགས་དང་དེ་རྒྱུ་ཡི།།
ཡུལ་ཅན་དེ་ཡིས་རྣམ་འཇོམས་པས། །སྒོམ་པའི་ལམ་དང་
འབྲེལ་བ་ཡི། །མི་མཐུན་ཕྱོགས་གཞན་རྣམ་པ་དགུ། །ཞེས་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽237
བྱ་བ་གསུངས་ཏེ། མི་མཐུན་པའི་ཕྱོགས་འཛིན་པའི་རྣམ་
པར་རྟོག་པ་གཉིས་པ་གཟུགས་སོགས་ལ་སེམས་ཅན་དུ་ཐ་་་་་་
སྙད་བཏགས་པ་དང་། ཐ་སྙད་དེར་རྣམ་པར་བཞག་པའི་རྒྱུ་
ཕྱིའི་དོན་མེད་པ་སྣང་བ་ཙམ་གྱི་ཡུལ་ཅན་གྱི་རྣམ་རྟོག་སྒོམ་་་་་་་
པའི་ལམ་རྩེ་སྦྱོར་གྱིས་ཡང་དག་པར་སྤང་བར་བྱ་བ་ཡིན་་་་་་
པའི་ཕྱིར་དེ་དང་སྤང་གཉེན་དུ་འབྲེལ་བ་རྣམ་པ་དགུའོ། །ཇི་
ལྟར་རྣམ་པ་དགུ་ཡིན་ཅེ་ན། བར་སྐབས་ཀྱི་ཚིགས་སུ་
བཅད་པ་རྣམ་པ་གཉིས་ཀྱིས་གསུངས་པ། བདག་ཉིད་ཇི་
བཞིན་ཀུན་མཁྱེན་ནི། །གསུམ་གྱི་སྒྲིབ་པ་རྣམ་གསུམ་དང་།།
ཞི་ལམ་དེ་བཞིན་ཉིད་སོགས་དང༌། །མཚུངས་པར་ལྡན་
དང་མི་ལྡན་དང་། །མི་མཉམ་སྡུག་བསྔལ་ལ་སོགས་དང༌། །
ཉོན་མོངས་རྣམས་ཀྱི་རང་བཞིན་དང༌། །གཉིས་སུ་མེད་ལ་
ཀུན་རྨོངས་ལ། །རྣམ་པར་རྟོག་པ་ཐ་མར་བཞེད། །ཅེས་བྱ་
བ་ཡིན་ཏེ། ཕྱི་དང་ནང་གི་དངོས་པོ་རྣམས་ཀྱི་རྣམ་པ་ཐམས་
ཅད་བདེན་པས་སྟོང་པ་ཡོངས་སུ་མ་ཤེས་པས་རྣམ་པ་ཐམས་་
ཅད་མཁྱེན་པ་ཉིད་ཀྱི་སྒྲིབ་པ་སྟེ་མི་མཐུན་པའི་ཕྱོགས་དེ་ལ་་་་་
ཀུན་ཏུ་རྨོངས་པའི་སྐྱེས་བུར་བཏགས་པར་འཛིན་པ་ལ་དམིགས་་
ནས་ལོངས་སྤྱོད་བྱེད་དུ་བདེན་པར་འཛིན་པའི་རྣམ་པར་རྟོག་པ་་་་
དང༌།༑ རྣམ་པ་ཐམས་ཅད་མཁྱེན་པ་ལ་སོགས་པའི་ལམ་ཐམས་

238 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
ཅད་ཡོངས་སུ་མ་ཤེས་པས་ལམ་ཤེས་པ་ཉིད་ཀྱི་སྒྲིབ་པ་ལ་ཀུན་
ཏུ་རྨོངས་པའི་རྣམ་པར་རྟོག་པ་དང༌། ཕུང་པོ་ལ་སོགས་པ་གཞི་
ཐམས་ཅད་ཡོངས་སུ་མ་ཤེས་པས་ཐམས་ཅད་ཤེས་པ་ཉིད་་་
ཀྱི་སྒྲིབ་པ་ལ་ཀུན་ཏུ་རྨོངས་པའི་རྣམ་པར་རྟོག་པ་དང༌།
ཐབས་མཁས་དང་མ་བྲལ་བའི་ཤེས་རབ་ཀྱི་ཕ་རོལ་ཏུ་ཕྱིན་པ་་་
ཡོངས་སུ་མ་ཤེས་པས་ཉན་ཐོས་ལ་སོགས་པ་སྒྲིབ་པ་ཐམས་་་་་་
ཅད་ཀྱི་ཞི་བའི་ལམ་ལ་ཀུན་ཏུ་རྨོངས་པ་ལ་སྐྱེས་བུའི་རྣམ་པར་
རྟོག་པ་དང༌། གཟུགས་ལ་སོགས་པའི་ཤེས་བྱ་དང་དེའི་དེ་
བཞིན་ཉིད་དག་ཆོས་ཅན་དང་ཆོས་ཉིད་དུ་ཡོངས་སུ་མ་ཤེས་་་
ཏེ་དེ་ལ་མངོན་པར་ཞེན་པས་དེ་བཞིན་ཉིད་ལ་སོགས་པ་དང་་
མཚུངས་པར་ངོ་བོ་གཅིག་དང་ལྡན་པ་དང་མི་ལྡན་པ་ཐ་དད་་
ལ་ཀུན་ཏུ་རྨོངས་པའི་རྣམ་པར་རྟོག་པ་དང་། བདུད་དང་
ཕྱིར་རྒོལ་བ་ལ་སོགས་པའི་རང་གི་ངོ་བོ་དངོས་པོ་མེད་པར་་་་་་
སྟོང་ཉིད་དུ་ཡོངས་སུ་མ་ཤེས་པས་ཐེག་པ་ཆེ་ཆུང་གི་ལམ་མི་་་
མཉམ་པ་ཐུན་མོང་མ་ཡིན་པ་ཉིད་ལ་ཀུན་ཏུ་རྨོངས་པའི་རྣམ་་་
པར་རྟོག་པ་དང༌། མི་རྟག་སོགས་དོན་གྱི་མདོའི་དོན་ལ་སྒྲ་ཇི་
བཞིན་དུ་ཡོད་པར་འཛིན་པ་ཉིད་ཀྱིས་སྡུག་བསྔལ་ལ་སོགས་
པའི་བདེན་པ་བཞི་ཆོས་ཉིད་ལ་ཀུན་ཏུ་རྨོངས་པའི་རྣམ་པར་་་
རྟོག་པ་དང་། འདོད་ཆགས་ལ་སོགས་པའི་ངོ་བོ་ཉིད་གློ་བུར་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽239
བ་མི་བདེན་པའི་ཕྱིན་ཅི་ལོག་གིས་ཀུན་ནས་བསླང་བར་ཡོངས་སུ་
མ་ཤེས་པས་ཉོན་མོངས་པའི་རང་བཞིན་ལ་ཀུན་ཏུ་རྨོངས་་་
པའི་རྣམ་པར་རྟོག་པ་དང་། གཟུང་བ་དང་འཛིན་པའི་
མཚན་ཉིད་རྫས་གཞན་གྱིས་སྟོང་པའི་གཉིས་སུ་མེད་པར་ཡོངས་
སུ་མ་ཤེས་པས་གཉིས་སུ་མེད་པ་ལ་ཀུན་ཏུ་རྨོངས་པའི་རྣམ་་
པར་རྟོག་པ་རྣམས་ལ་སྔ་མ་བཞིན་དུ་འཛིན་པའི་རྣམ་པར་་་་
རྟོག་པ་ཐ་མ་སྒོམ་པའི་ལམ་གྱི་སེམས་དང་སེམས་ལས་བྱུང་་
བ་འཇུག་པའི་གནས་སྐབས་ཀྱི་ཡུལ་ཅན་རྣམ་པ་དགུར་་་་་་་
བཞེད་པ་ཡིན་ནོ། །
༡༢༢ ༡༢༢
བ
༈ ལྡེབ། བཱཾ ནས ་བར། སྐབས་བརྒྱད་པའི། བྱང་ཆུབ་ཕྱོགས་མཐུན་ཚད་མེད་
དང་སོགས་ནས། ཆོས་ཀྱི་སྐུ་ཞེས་བརྗོད་པ་ཡིན། ཞེས་པའི་བར།
བྱང་ཆུབ་ཕྱོགས་མཐུན་ཚད་མེད་དང༌། །རྣམ་པར་ཐར་
དང་མཐེར་གྱིས་ནི། །སྙོམས་འཇུག་དགུ་ཡི་བདག་ཉིད་
དང༌༑ །ཟད་པར་བཅུ་ཡི་བདག་ཉིད་དང༌། །ཟིལཾ་གྱིས་
གནོན་པའི་སྐྱེ་མཆེད་ནི། རབ་ཏུ་དབྱེ་བས་རྣམ་བརྒྱད་
དང་༑ །ཉོན་མོངས་མེད་དང་སྨོན་མཁྱེན་དང༌། །མངོན་
ཤེས་སོ་སོ་ཡང་དག་རིག །རྣམ་པ་ཐམས་ཅད་དག་བཞི་
དང་ལུས། དམིགས་པ། ཐུགས། ཡེ་ཤེས། །དབང་བཅུ་དང་ནི་

240 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
སྟོབས་བཅུ་དང༌། །མི་འཇིགས་པ་ནི་བཞི་དག་དང༌། །
བསྲུང་བ་མེད་པ་རྣམ་གསུམ་དང༌། །དྲན་པ་ཉེར་བཞག་
རྣམ་གསུམ་དང༌། །བསྙེལ་བ་མི་མངའི་ཆོས་ཉིད་དང་། །
བག་ཆགས་ཡང་དག་བཅོམ་པ་དང༌། ། སྐྱེ་ལ་ཐུགས་རྗེ་ཆེན་
པོ་དང༌། །ཐུབ་པ་ཁོ་ནའི་མ་འདྲེས་ཆོས། །བཅོ་བརྒྱད་
བཤད་པ་གང་ཡིན་དང༌། །རྣམ་པ་ཐམས་ཅད་མཁྱེན་ཉིད་
དང༌༑ །ཆོས་ཀྱི་སྐུ་ཞེས་བརྗོད་པ་ཡིན། །
༡༢༦
༈ ལྡེབ། ནཱཾ ནས། ན བར། སྐབས་བརྒྱད་པའི། གཞན་དག་ནི་ཞེས་སོགས་ནས།
མི་འགལ་བར་འགྱུར་རོ་ཞེས་ཟེར་རོ། །ཞེས་པའི་བར།
སྐུ་གསུམ་འདོད་པ་གཞན་དག་ནི། ཐུབ་པའི་ངོ་བོ་ཉིད་སྐུ་
ནི༑ །ཟག་པ་མེད་པའི་ཆོས་གང་དག །ཐོབ་གྱུར་རྣམ་ཀུན་
རྣམ་དག་པ། །དེ་དག་རང་བཞིན་མཚན་ཉིད་ཅན། །ཅེས་
བྱ་བའི་སྒྲ་ཇི་བཞིན་ཉིད་དུ་འཇིག་རྟེན་ལས་འདས་པའི་་་་་
ཟག་པ་མེད་པའི་ཆོས་རྣམས་ཁོ་ན་ཁས་བླངས་ནས་ངོ་བོ་་་་་་
ཉིད་ཀྱི་སྐུ་ནི་དེ་དག་གི་རང་བཞིན་སྐྱེ་བ་མེད་པ་ཉིད་གང་་་
ཡིན་པ་དེའི་མཚན་ཉིད་ཅན་ཡིན་ཏེ། དེ་ཉིད་ཀྱང་ཆོས་
ཉིད་ཀྱི་སྐུ་ཡིན་པ་ལས་ཆོས་ཀྱི་སྐུའོ་ཞེས་ངོ་བོའི་རྐྱེ་མི་་་་་་་
མངོན་པར་བྱས་ནས་བསྟན་ཏོ་ཞེས་རྣམ་པར་བཤད་ནས།

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽241
ཆོས་ཀྱི་སྐུ་གང་དག་གི་རང་བཞིན་གྱི་མཚན་ཉིད་ཅན་ཡིན་་
པའི་ཟག་པ་མེད་པའི་ཆོས་དེ་དག་ཀྱང་གང་དག་ཅིག་ཡིན་་
ཅེ་ན། བྱང་ཆུབ་ཕྱོགས་མཐུན་ཚད་མེད་དང༌། །ཞེས་བྱ་བ་
ལ་སོགས་པའི་ཚིག་ལེའུ ར་བྱས་པ་ལ་འཇུག་པར་བྱེད་དོ། །
སྐུ་བཞི་འདོད་པ་གཞན་དག་ན་རེ། དེ་དག་གི་ལྟར་ན་བྱེད་
པའི་ཁྱད་པར་རྣལ་འབྱོར་པའི་ཀུན་རྫོབ་ཏུ་དོན་ཁྱད་པར་་
ཅན་གཟུགས་སྐུའི་སྣང་བ་བསྐྱེད་པའི་སྒོ་ནས་ཆོས་སྟོན་པ་་་་་་་་
སོགས་མཛད་པ། སྤོང་བའི་ཁྱད་པར་ཟག་བཅས་གནས་ཡོངས་
སུ་གྱུར་པས་ཟག་མེད་དུ་གྱུར་པ་ཆོས་སྟོན་པ་ལ་སོགས་པའི་་་
དོན་གྱི་བྱ་བ་མཛད་པ་གཟུང་འཛིན་གཉིས་སུ་མེད་པའི་་་་་་་
སེམས་དང་སེམས་ལས་བྱུང་བ་གདོན་མི་ཟ་བར་ཁས་བླང་་་
དགོས་པ་རྣམས་ཇི་ལྟར་བསྡུ་ཞེས་ཟེར་རོ། །ཆོས་ཉིད་ཀྱི་
པ་དྲ་བསྟན་༡ ་༡Z༩༡པ་
ཉིད་ཅན་མ་
ན་ནི་རིགས་པ་མཚུངས་པ་ཉིད་ཀྱིས་ལོངས་སྤྱོད་རྫོགས་པ་དང་་་་
སྤྲུལ་པའི་སྐུ་ཉིད་ཀྱང་བསྟན་པ་ཡིན་པས་ལོགས་ཤིག་ཏུ་བསྟན་
པར་བྱ་བ་མ་ཡིན་པར་འགྱུར་རོ། ྋ །འོན་ཏེ་གསུང་རབས་ལས་
བརྗོད་པའི་ཕྱིར་དེ་དག་ནི་རྣལ་འབྱོར་པའི་ཀུན་རྫོབ་ཏུ་བསྟན་ཏོ་་་
ཞེས་འདོད་ན། རིགས་པ་འདི་ཉིད་ཀྱིས་གཉིས་སུ་མེད་པའི་བདག་

242 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
ཉིད་ཅན་ཆོས་ཀྱི་སྐུ་ཡང་དེ་བཞིན་དུ་ལོགས་ཤིག་ཏུ་བསྟན་པར་་
འགྱུར་རོ། །ཞེས་རྒྱན་སྣང་ལས་བཤད་དོ། །ཁ་ཅིག་ན་རེ་སྐུ་
གསུམ་ཡིན་ཏེ་། ངོ་བོ་ཉིད་ལོངས་རྫོགས་བཅས་དང༌། །དེ་
བཞིན་གཞན་པ་སྤྲུལ་པ་ནི། །ཆོས་སྐུ་མཛད་པར་བཅས་པ་
སྟེ༑ །རྣམ་པ་བཞིར་ནི་ཡང་དག་བརྗོད། །ཅེས་བྱ་བའི་ལུས་
རྣམ་བཞག་གི་ཚིག་ལེའུར་བྱས་པ་ལས་ངོ་བོ་ཉིད་ཅེསབྱ་་་་་་་
བའི་སྒྲའི་མཇུག་ཐོགས་སུ་ཆོས་ཀྱི་སྐུ་ཞེས་བྱ་བའི་སྒྲ་མི་་་་་་་་
འབྱུང་བས་སྐུ་ནི་གསུམ་ཁོ་ནའོ་ཞེས་ཟེར་རོ། །སྐུ་བཞི་འདོད་
པ་གཞན་དག་ན་རེ། དགོས་པ་ཉེ་བར་བསྟན་ཟིན་པའི་
ཤུགས་ཀྱི་སྟོབས་ཀྱིས་ཆོས་སྐུ་མཛད་པ་དང་བཅས་པ། །ཞེས་ཆོས་
སྐུ་ཐ་མར་གསུང་དང་ཚིག་ལེའུར་བྱས་པ་སྦྱར་བའི་ངོར་བྱས་་་
པ་དང་། ཡེ་ཤེས་ཁོ་ན་དང་མཛད་པ་ལྷན་ཅིག་སྦྱར་བའི་ཕྱིར་
ཆོས་སྐུ་ཐ་མར་དེ་སྐད་དུ་གསུངས་པ་ཡིན་ཏེ། དེའི་ཕྱིར་
ཕྱོགས་གཞན་སྔགས་ཀྱི་ཐེག་པ་ནས་སྐུ་བཞིར་གསུངས་པ་་་་་་་
ཐམས་ཅད་དང་མི་འགལ་བར་འགྱུར་རོ་ཞེས་ཟེར་རོ། །
༡༣༥ ༡༣༥
༈ ལྡེབ། ནཱཾ ནས། བྷཱུ བར། སྐབས་བརྒྱད་པའི། དང་པོར་འགྲོ་བ་བཟང་པོ་ཞེས་
སོགས་ནས། བརྡར་བཏགས་པའི་ཤེས་པ་ལ་འགོད་དོ། །ཞེས་པའི་བར།
དང་པོར་འགྲོ་བ་བཟང་པོ་བྲམ་ཟེའི་རིགས་ལ་སོགས་དང་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽243
བཟང་པོ་མ་ཡིན་པ་དམངས་རིགས་སོགས་ལ་མངོན་པར་་་་་་་
ཞེན་པ་མེད་པར་གནས་པའི་མཚན་ཉིད་འགྲོ་བ་རྣམས་ཉོན་་
མོངས་པ་རབ་ཏུ་ཞི་བའི་ཕྲིན་ལས་མཛད་ནས། ཚོགས་ལམ་
སྦྱོར་བ་སྦྱིན་པ་ལ་སོགས་པ་བསྡུ་བའི་དངོས་པོ་བཞི་ལ་་་་་་་་
བཀོད་དེ། ལྟ་བ་ཐོས་པ་ལས་བྱུང་བ་ལ་སོགས་པའི་ཤེས་
པས་མི་མཐུན་པའི་ཕྱོགས་དང་གཉེན་པོ་དོར་བ་དང་བླང་་་
བར་བྱ་བའི་སྒོ་ནས་རྟོགས་པར་མཛད་ནས། སྤྱོད་པ་སྒྱུ་མ་
མཁན་བཞིན་དུ་རྗེས་སུ་ཆགས་པ་ལ་སོགས་པས་རྣམ་པར་་་
དབེན་པ་ཉིད་ཀྱིས་སེམས་ཅན་གྱི་དོན་ཏེ་གཞན་གྱི་དོན་་་་་་
བྱམས་པ་ལ་སོགས་པའི་མཚན་ཉིད་ཇི་ལྟ་བའི་བདག་ཉིད་་་
ལ་བཀོད་དེ། དེའི་རྗེས་ལ་རང་གི་དོན་འཁོར་གསུམ་རྣམ་
པར་དག་པས་རབ་ཏུ་ཕྱེ་བའི་ཕ་རོལ་ཏུ་ཕྱིན་པ་དྲུག་ལ་་་་་་་་་
གོམས་པ་ལའོ། །དེའི་འོག་ཏུ་རང་དང་གཞན་གྱི་དོན་གྱི་
མཚན་ཉིད་སངས་རྒྱས་ཀྱི་ལམ་གྱི་གཙོ་བོ་སྟེ་དགེ་བ་བཅུའི་་་་་
ལས་ཀྱི་ལམ་ལའོ། །སྦྱོར་ལམ་དེ་ནས་ཆོས་ཐམས་ཅད་རང་
བཞིན་གྱིས་སྟོང་པ་ཉིད་གོམས་པ་ལའོ། །མཐོང་ལམ་དེའི་
རྗེས་ལ་སྦྱིན་པའི་ཕ་རོལ་ཏུ་ཕྱིན་པ་ལ་བརྟེན་ནས། ས་དང་
པོ་ཆོས་ཀྱི་དབྱིངས་ཀུན་ཏུ་འགྲོ་བ་རྟོགས་པའི་མཚན་ཉིད་་་
གཉིས་སུ་མེད་པའི་ཆོས་ལའོ། །སྒོམ་ལམ་དེ་ནས་ཚོགས་

244 ཕར་ཕྱིན་འགྲེལ་མཆན་གྱི་མཆན་བུ་ཕྱོགས་བསྡེབས།
ཡོངས་སུ་རྫོགས་པའི་རྒྱུར་གྱུར་པས་ས་གཉིས་པ་ལ་སོགས་་་
པར་ཚུལ་ཁྲིམས་ལ་སོགས་པའི་ཕ་རོལ་ཏུ་ཕྱིན་པའི་ཆོ་་་་་་
ཐམས་ཅད་བརྡར་བཏགས་པའི་ཤེས་པ་ལ་འགོད་དོ། །

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽245
༄༅། །ཐེག་པ་ཆེན་པོ་མདོ་སྡེའི་རྒྱན་ཅེས་བྱ་བའི་
མཆན་འགྲེལ་གྱི་མཆན་བུ་བཞུགས་སོ།།
༈ མཁན་ཆེན་གཞན་དགའི་མཆན་འགྲེལ་སྡེ་དགེའི་པར་མ། ལྡེབ། ནས། བར།
ལེའུ་དང་པོའི་དབུ། སུ་ཞིག་གིས་བརྒྱན་པར་བྱེད་ན་ཞེས་པ་ནས། ལེའུ་དང་པོའི་མཇུག་
བར།
སུ་ཞིག་གིས་བརྒྱན་པར་བྱེད་ན་མདོའི་དོན་ཕྱིན་ཅི་མ་ལོག་པར་
ཤེས་པ་དོན་སོ་སོ་རིག་པ་མགོན་པོ་བྱམས་པས་སོ། །རྒྱན་ཅི་ཞིག་
བརྒྱན་པར་བྱེད་ཅེ་ན་དོན་ཟབ་མོ་སྟོན་པར་བྱེད་པའི་རབ་ཏུ་་་་་
བྱེད་པ་དག་བརྒྱན་པར་བྱའོ། །ཅི་ཞིག་གིས་བརྒྱན་པར་བྱེད་ཅེ་ན་
ངག་གྲོང་ཁྱེར་བ་ལ་སོགས་པས་དྲི་མ་མེད་པ་དང་ཚིག་ངེས་ཚིག་་
སོ་སོ་རིག་པ་དང་ཡི་གེ་རྣམས་རིགས་པ་དང་འབྲེལ་བ་དྲི་མ་མེད་
པས་ཆོས་སྤོབས་ཤུགས་བསྟན་ཏེ་ངག་དང་ཚིག་དང་ཡི་གེ་དག་པ་་
མེད་པར་ནི་དོན་བསྟན་པར་མི་ནུས་སོ། །གང་གི་ཕྱིར་བརྒྱན་པར
བྱེད་ཅེ་ན་སེམས་ཅན་ཐམས་ཅད་སྡུག་བསྔལ་ལས་བསྒྲལ་བར་་་་
བྱ་བའི་ཕྱིར་རོ་རྒྱུ་གང་ལས་ཤེ་ན་སྙིང་རྗེ་དེ་ཡི་བདག་ཉིད་ཅན་་་་
རྒྱལ་སྲས་རྣམས་སྡུག་བསྔལ་བའི་འགྲོ་བ་རྣམས་ལ་སྙིང་རྗེ་སྐྱེ་བ་
ལས་སོ། །ཅི་ཞིག་གི་རྒྱན་དུ་བྱེད་ཅེ་ན་ཐེག་པ་མཆོག་བསྟན་

246 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
པའི་རྣམ་པ་ཅན་གྱི་མདོ་དགོངས་པ་ངེས་འགྲེལ་སོགས་ཆོས་ཀྱི་་་
རྒྱན་དུ་བྱེད་དོ། །གང་གི་ཆེད་དུ་བརྒྱན་པར་བྱེད་ཅེ་ན། ཐེག་པ་
ཆེན་པོ་དེ་ཡིས་སངས་རྒྱས་ཀྱི་སར་འགྲོ་བའི་སེམས་ཅན་ལ་་་་་་་་
ཕན་པའི་ཕྱིར་རོ། །རྒྱན་རྣམ་པ་དུ་ཞིག་གིས་བརྒྱན་པར་བྱེད་ཅེ་ན་
འབྱོར་པའི་སྟེ་རིགས་ཤིང་འཐད་པའི་དོན་གྱི་ཚུལ་ཐེག་པ་བླ་ན་
མེད་པར་གཏོགས་པར་གྱུར་པ་གསེར་ལས་བརྡུངས་བྱས་འདྲ་བ་་
སོགས་རྣམ་པ་ལྔའི་བདག་ཉིད་སྟོན་པར་བྱེད་དོ། །གསལ་བར་
སྟོན་པའི་རབ་བྱེད་ཉེར་གཅིག་གོ། །དྭ་ནི་དོན་གྱི་ཚུལ་ལྔའི་བདག་
ཉིད་དེ་ཚིགས་སུ་བཅད་པ་གཉིས་པས་སྟོན་པར་བྱེད་དེ། ྋ འདི་
ལབཙུན་པ་ངོ་བོ་ཉིད་མེད་པའི་དགོངས་པ། དངོས་པོ་ལྔ་དང་།
རང་བཞིན་གསུམ་དང་། གང་ཟག་གསུམ་དང་སྦྱར་ཏེ་བཤད་པ་
ལས༑ དང་པོ་ནི་མིང་དང་རྒྱུ་མཚན་དང་རྣམ་པར་རྟོག་པ་དང་དེ་
བཞིན་ཉིད་དང་རྣམ་པར་མི་རྟོག་པའི་ཡེ་ཤེས་དང་ལྔ་ལས་མིང་་་་་
གིས་བརྗོད་པར་བྱས་པའི་ཆོས་རྣམས་ནི་ཇི་ལྟར་བརྗོད་པ་བཞིན་
བདེན་པ་མེད་པའི་ཚུལ་ལུང་རིགས་ཀྱིས་བསྒྲུབ་པར་བྱ་བ་ཡིན་་་་་་་
པས་དེ་ཉིད་འདིར་གསལ་བར་བྱས་པ་ནི་དཔེར་ན་གསེར་མགར་་་་
མཁས་པས་གསེར་ལས་བརྡུངས་སུ་བྱས་པའི་གཟུགས་མཐོང་ན་
དགའ་བ་དང་འདྲ་ཞིང་རྒྱུ་མཚན་ནི་མིང་གདགས་པའི་རང་་
བཞིན་ས་བོན་དང་མྱུ་གུ་ལ་སོགས་པ་རྟེན་ཅིང་འབྲེལ་བར་འབྱུང་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽247
བའི་ཆོས་ཏེ་འདི་ནི་བྱེ་བྲག་ཏུ་སོ་སོར་ཤེས་པར་བྱ་བ་ཡིན་པས་དེ་་་
བཤད་པས་དཔེར་ན་ཉི་མས་པདྨ་རྒྱས་པ་བཞིན་དང༌། །རྣམ་
པར་རྟོག་པ་ནི་ཁམས་གསུམ་གྱི་སེམས་དང་སེམས་ལས་བྱུང་བ་སྟེ་་་
དེའི་རང་བཞིན་ཐོས་སོགས་ཀྱིས་ཚུལ་བཞིན་དུ་བསམ་པར་བྱས་
པས་དཔེར་ན་མི་བཀྲེས་པས་ཉེན་པ་གཡོས་ལེགས་པའི་ཁ་་་
ཟས་ཟ་བ་དང་འདྲ་ལ། །དེ་བཞིན་ཉིད་ནི་འཕགས་པའི་རྟོགས་
བྱ་ཆོས་ཉིད་ཡིན་པས་ཚུར་མཐོང་གི་བློས་བསམ་གྱིས་མི་ཁྱབ་པས་་་
དེ་འདིར་བཤད་པས་དོན་རྟོགས་ནས་འཕགས་ལམ་ཐོབ་པས་ན་་་་
དཔེར་ན་འཕྲིན་ཡིག་ལེགས་པ་ཐོས་པ་དང་འདྲ་བ་དང་།
རྣམ་པར་མི་རྟོག་པའི་ཡེ་ཤེས་ནི་འཕགས་པའི་ཡེ་ཤེས་ཀྱིས་ཡོངས་་་
སུ་གྲུབ་པ་རྟོགས་པའི་དོན་སོ་སོར་རང་གིས་རིག་པར་བྱ་བ་བྱང་་
ཆུབ་ཀྱི་ཕྱོགས་དང་མཐུན་པའི་ངོ་བོ་ཉིད་དེ་མངོན་དུ་གྱུར་་་་་་་་
དཔེར་ན་རིན་ཆེན་གྱིས་གང་བའི་སྒྲོམ་ཁ་ཕྱེ་བ་ལྟ་བུའི། །ཆོས་
དེ་འདིར་བཤད་པ་ཡང་མཁས་པ་རྣམས་དགའ་བའི་མཆོག་་་
སྐྱེད་དོ། །རང་བཞིན་གསུམ་དང་སྦྱར་བ་ནི་ཀུན་བཏགས་ཇི་ལྟར་
བཏགས་པ་ལྟར་མེད་པར་ལུང་རིགས་ཀྱིས་བསྒྲུབ་པར་བྱ་བ་དང་།
གཞན་དབང་སེམས་དང་སེམས་ལས་བྱུང་བ་རྣམས་བྱེ་བྲག་ཏུ་ཤེས་
པར་བྱ་བ་དང་། ྋ དེ་ལས་བླང་དོར་གྱི་ཚུལ་ལ་བསམ་པར་བྱ་བ་
དང་། འགྱུར་མེད་ཡོངས་གྲུབ་ཆོས་ཉིད་ཀྱི་རང་བཞིན་དེ་བསམ་

248 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
གྱིས་མི་ཁྱབ་པ་ཡིན་ལ་ཡོངས་སུ་གྲུབ་པ་དེ་རྟོགས་པའི་དོན་ཕྱིན་ཅི་
མ་ལོག་པ་སོ་སོ་རང་གི་རིག་པར་བྱ་བ་བྱང་ཆུབ་ཀྱི་ཕྱོགས་དང་
མཐུན་པའོ། །གང་ཟག་གསུམ་དང་སྦྱར་བ་ནི་གང་ཟག་དམན་པ་
ལོག་རྟོག་ཅན་རྣམས་ལ་ཐེག་པ་ཆེན་པོ་སངས་རྒྱས་ཀྱི་བཀར་་
བསྒྲུབ་པར་བྱ་བ་དང་། ཐེག་ཆེན་ལ་ཞུགས་པ་རྣམས་དེའི་དོན་བྱེ་
བྲག་ཏུ་ཤེས་པར་བྱ་བ་དང་། ཐེག་ཆེན་གྱི་བརྗོད་བྱ་ཁྱད་ཆོས་
རྣམས་ལ་ཡང་ཡང་བསམ་པར་བྱ་བ་དང་། རྒྱུ་དང་འབྲས་བུའི་
དངོས་པོ་རྣམས་ནི་བསམ་གྱིས་མི་ཁྱབ་པ་དང་། ཐེག་པ་ཆེན་པོའི་
ལམ་ཚུལ་བཞིན་དུ་བསྒྲུབ་པས་ཡོངས་སུ་གྲུབ་པར་རྟོགས་པའི་དོན་
སོ་སོ་རང་གིས་རིག་པར་བྱ་བ་བྱང་ཆུབ་ཀྱི་ཕྱོགས་དང་མཐུན་པ་
རྣམས་ཡིན་ནོ། །འདིར་དཔེ་ལྔ་དང་དོན་དགའ་བ་བསྐྱེད་པ་སྦྱར་
བ་ཡིན་གྱི། དཔེ་ལྔ་དང་དོན་ལྔ་སོ་སོར་སྦྱར་བ་ནི་མ་ཡིན་ནོ་ཞེས་
རོང་སྟོན་གསུངས། གང་གི་ཚེ་ཐེག་ཆེན་གྱི་ཆོས་དེ་རང་བཞིན་
གྱིས་ཡོན་ཏན་དང་ལྡན་པ་ཡིན་ན་ཇི་ལྟར་དེ་རྒྱན་པར་བྱེད་ཅེས་བྱ་
བའི་ཀླན་ཀ་འདི་ཡོངས་སུ་སྤང་བར་བྱ་བའི་ཕྱིར་དཔེར་ན་
གཟུགས་རྒྱན་དང་རང་བཞིན་ཉིད་ཀྱིས་ཡོན་ཏན་དང་ལྡན་་་་་་
པ་རང་གིས་མ་ཤེས་པ་ལ་མེ་ལོང་གི་ནང་དུ་སོང་ན། །དེ་མཐོང་
བའི་དབང་གིས་གཟུགས་མཛེས་ཡོད་པར་རྟོགས་ནས་མི་རྣམས་
རབ་ཏུ་དགའ་བའི་མཆོག་སྐྱེད་པ། །དེ་བཞིན་དུ་ཐུབ་པས་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽249
ལེགས་པར་གསུངས་པ་ཚིག་དོན་དག་གིས་རྟག་ཏུ་རང་བཞིན་
གྱིས་ཡོན་ཏན་དང་ལྡན་པ་ཡི། །ཐེག་པ་ཆེན་པོའི་ཆོས་ཀྱང་
རྣམ་པར་མ་ཕྱེ་ན་ཡོན་ཏན་ལྡན་པ་མི་རྟོགས་པས་བསྟན་བཅོས་་་་
འདིར་དོན་རྣམས་པར་ཕྱེ་བས་ཡོན་ཏན་ལྡན་པར་རྟོགས་ནས་་་་་
མཁས་པ་རྣམས་འདི་ན་དགའ་བའི་མཆོག་སྐྱེད་པར་བྱེད་དོ། །
གུས་པའི་ཕན་ཡོན་ལ་གསུམ་ལས་སྨན་གྱི་དཔེས་སྒྲིབ་པ་སྤོང་བའི་་་
ཚུལ་ནི་དཔེ་ཇི་ལྟར་ན་མནམས་ན་དྲི་རབ་ཏུ་དཀུ་དྲི་མི་ཞིམ་་་་་
པས་སྐྱོ་བ་བསྐྱེད་ལ་རོ་མྱངས་ན་ཞིམ་པའི་ནད་སེལ་སྨན་
བཞིན་དུ། །ཆོས་ཀྱང་དེ་བཞིན་དུ་གཉིས་སུ་གནས་ཏེ་དོན་
ཟབ་མོ་སངས་རྒྱས་མེད་དོ་ཞེས་སོགས་དང༌། དེའི་དོན་བྱིས་པས་
བཏགས་པ་ལྟར་མེད་པ་དང་དགོངས་པ་ཅན་གྱི་ཡི་གེར་ཤེས་་་་་
པར་བྱ། ཤེས་ནས་དགའ་སྐྱེ། ཚུལ་བཞིན་སྒྲུབ་པས་ཉོན་མོངས་
ནད་སེལ། ཟག་མེད་ཀྱི་དགའ་བ་སྐྱེ་འོ། །རྒྱལ་པོའི་དཔེས་ཡོན་
ཏན་ལ་དབང་འབྱོར་བའི་ཚུལ་ནི་ཐེག་པ་ཆེན་པོའི་ཆོས་སྒྲུབ་་་་་
དཀའ་བ་ཐབས་རྒྱ་ཆེན་པོ་དང་ཤེས་རབ་ཟབ་མོ་འདི། །རྒྱལ་
པོ་བཞིན་དུ་མཉེས་པར་དཀའ་ལ། །གལ་ཏེ་མཉེས་པར་བྱས་
ན་རྒྱལ་པོ་མཉེས་པ་དེ་བཞིན་དུ། །འཇིག་རྟེན་དང་འཇིག་རྟེན་
ལས་འདས་པའི་ཡོན་ཏན་མཆོག་གི་ནོར་སྦྱིན་པར་བྱེད་དོ། །
རིན་པོ་ཆེའི་དཔེས་འཕགས་པའི་ནོར་ལ་སྤྱོད་པའི་ཚུལ་ནི་རིན་་་་་

250 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
ཆེན་རིགས་དང་ལྡན་པ་རིན་ཐང་མེད་པ་ཡང་། །རིན་པོ་ཆེ་ལྟ་
བར་མི་ཤེས་པའི་སྐྱེ་བོའི་མིག་མི་མགུ་བ། །དེ་བཞིན་དུ་ཆོས་ཀྱི་
ཚུལ་རྟོགས་པ་ལ་མི་མཁས་པ་ཆོས་འདི་ལ། །བཟློག་ན་དེད་
དཔོན་མཁས་པས་རིན་པོ་ཆེ་རིགས་དང་ལྡན་པ་རྟོགས་པ་དེ་་་་་
བཞིན་དུ་མགུ་བར་འགྱུར་རོ། །ཐེག་པ་ཆེན་པོ་མདོ་སྡེའི་
རྒྱན་ལས་ལེའུ་དང་པོའོ།། །།
༈ ལྡེབ། ཏྲཾནས། བར། ལེའུ་གསུམ་པའི་རྟོགས་པའི་དབང་དུ་བྱས་ཏེ་བཤད་པ་
ཞེས་པ་ནས། ལེའུ་ལྔ་པའི་ཞི་བར་འགྲོ་བར་འགྱུར་རོ། །ཞེས་པའི་བར།
རྟོགས་པའི་དབང་དུ་བྱས་ཏེ་བཤད་པ། ཆོས་འདི་ལ་མོས་པའི་
དུས་ཉིད་ནས་བསོད་ནམས་ཀྱི་ཕུང་པོ་ཆེན་པོ་འཐོབ་པ་དང་་་་
སེམས་བསྐྱེད་པའི་དུས་ན་སྲིད་པ་གསུམ་གྱི་བླ་མ་ཉིད་དུ་གྱུར་པ་
དང་མོས་སྤྱོད་དུ་བསམ་བཞིན་དུ་སྐྱེ་བ་ཡོངས་སུ་འཛིན་པའི་དུས་་་
ན་སྲིད་པའི་བདེ་བ་དང༌། །ས་དང་པོར་བདག་གཞན་མཉམ་
ཉིད་མངོན་པར་རྟོགས་པའི་དུས་ན་སེམས་ཅན་ཐམས་ཅད་བདག་་
ཉིད་དུ་ཁས་བླངས་པས་སྡུག་བསྔལ་གྱི་ཕུང་པོ་ཆེན་པོ་རབ་ཏུ་་་
ཞི་བར་བྱེད་པ་དང་ས་བརྒྱད་པར་མི་སྐྱེ་བའི་ཆོས་ལ་བཟོད་པ་་་་
ཐོབ་པའི་དུས་ན་རྣམ་པར་མི་རྟོག་པའི་ཡེ་ཤེས་འཐོབ་པས་བློ་་་་་་
མཆོག་གི་བདེ་བ་དང༌། །མངོན་པར་རྫོགས་པར་བྱང་ཆུབ་པའི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽ 251
དུས་ན་མདོ་སྡེ་ལ་སོགས་པའི་ཆོས་མཐའ་ཡས་པའི་འབྱུང་གནས་་་་་
ཡིན་པའི་ཕྱིར་ཆོས་མང་པོའི་ཕུང་པོ་མཆོག་རབ་ཏུ་གྱུར་པ་་་་
ཟད་མི་ཤེས་པས་རྟག་པའི་སྐུ་སྟེ་སྟོབས་ལ་སོགས་པ་དགེ་བའི་་་་་
ཚོགས་འདུས་པའོ། །དེ་ལྟ་བུའི་སྐུ་དེ་ལ་སྒྲིབ་གཉིས་བག་ཆགས་
མ་ལུས་པ་བཟློག་ཅིང་འཁོར་བ་དང་ཕྲིན་ལས་རྒྱུན་མི་ཆད་པས་་་་
མྱ་ངན་ལས་འདས་པ་དག་ལ་མི་གནས་པའི་ཕྱིར་སྲིད་དང་ཞི་བ་་་
དག་ལས་རྣམ་པར་གྲོལ་བ་འཐོབ་བོ། །ཟིལ་གྱིས་གནོན་པའི་
དབ༵ང་དུ་བྱས་ནས་བཤད་པ་ནི་བློ་དང་ལྡན་པ་བྱང་སེམས་རྣམས་
ཀྱིས་ཉན་ཐོས་ཀྱི་ཚོགས་རང་སངས་རྒྱས་དང་བཅས་པ་དག་་་་
དགེ་བའི་རྩ་བ་རྒྱ་ཆེན་པོ་ཉིད་དང་དོན་ཆེན་པོ་ཉིད་དང་། །
མཐའ་ཡས་ཤིང་རྟག་ཏུ་རྒྱུན་མི་འཆད་པ་དང་ཟད་མི་ཤེས་་་་
པས་ཟིལ་གྱིས་གནོན་པར་བྱེད་ལ། །དགེ་བ་བཞི་བཤད་པ་གང་
ཡིན་པ་དེ་ཡང་མོས་སྤྱོད་དུ་འཇིག་རྟེན་པའི་ལམ་ལས་བསམ་པ་་
སེམས་བསྐྱེད་རྒྱ་ཆེ་བ་དང་མ་དག་ས་བདུན་ན་འཇིག་རྟེན་མ་་་་་
ཡིན་པའི་ལམ་གྱིས་སྦྱོར་བ་རང་གཞན་གྱི་དོན་ཆེན་པོ་དང་དག་པ་
ས་གསུམ་གྱི་ཚེ་གཟུངས་དང་ཏིང་ངེ་འཛིན་མཐའ་ཡས་པས་སེམས་
ཅན་རྣམས་ཡོངས་སུ་སྨིན་པར་བྱེད་པ་དང་། །སངས་རྒྱས་ཀྱི་
སར་དབང་འབྱོར་བ་རྙེད་པ་དེ་ནི་ཕུང་པོ་ལྷག་མ་མེད་པའི་་་་་
དབྱིངས་སུ་ཞི་བས་ཟད་མི་ཤེས་སོ། །དྭ་ནི་སྐྱབས་སུ་འགྲོ་བ་ཉིད་

252 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
བཤད་པར་བྱ་སྟེ། སྐྱབས་སུ་འགྲོ་བ་འདི་ནི་སངས་རྒྱས་དེ་ཡི་
དངོས་པོ་ཐོབ་པར་འདོད་པས་དཀོན་མཆོག་གསུམ་ལ་བསྟེན་་
པར་ཁས་ལེན་པ་ནི་ངོ་བོ་དང་དེ་ཡང་སྙིང་བརྩེ་བ་ལས་བྱུང་་་
བར་རིག་པར་བྱ་བ་ནི་རྒྱུའོ། །དེ་ལས་ཤེས་བྱའི་རྣམ་པ་ཀུན་
མཁྱེན་པའི་སངས་རྒྱས་ཐོབ་པ་ནི་འབྲས་བུའོ་སེམས་ཅན་རྣམས་་་
ལ་ཕན་པ་དང་བདེ་བར་བྱེད་ཅིང་དཀའ་བ་སྤྱད་པ་ལ་སྐྱོ་བ་་་་་
མེད་པ་ནི་བྱེད་ལས་སོ། །གདུལ་བྱ་ངེས་པར་འབྱུང་བའི་ཐབས་
ལ་ཐེག་པ་གསུམ་ཀའི་ལམ་སྟོན་པར་བྱེད་པས་ཀུན་གྱིས་ཡིད་་་་་
རྟོན་པའི་ཡོན་ཏན་དང་རྟག་ཏུ་ལྡན་པ་ནི་ལྡན་པའོ། །རགས་
་བརྡ་ལས་ཐོབ་པ་དང་ཕྲ་བ་ཆོས་ཉིད་ཀྱིས་ཐོབ་པ་ནི་དབྱེ་བ་་
སྟེ་དེ་ལྟར་ཁྱད་པར་དྲུག་ལྡན་བློ་ལྡན་རྒྱལ་སྲས་རྣམས་ཀྱི་སྐྱབས་
སུ་འགྲོ་བ་འདི་ནི་མཆོག་ཡིན་ནོ། །ཐེག་ཆེན་གྱི་སྐྱབས་སུ་འགྲོ་
བ་འདིར་སོང་ན་དོན་ཆེན་པོ་དང་ལྡན་པ་ཡིན་ཏེ། །གང་ཟག་
དེ་ནི་རང་གི་དོན་དུ་རྟོག་གེ་དང་གྲངས་དང་དུས་ཀྱིས་དཔག་ཏུ་་་
མེད་པའི་ཡོན་ཏན་གྱི་ཚོགས་འཕེལ་བར་འགྱུར་ལ། གཞན་
དོན་དུ་བསམ་པའི་སྒོ་ནས་འགྲོ་བ་འདི་དག་ལ་སྡུག་བསྔལ་ལས་་་
བྲལ་འདོད་ཀྱི་སྙིང་རྗེའི་བསམ་པས་ཁྱབ་ཅིང་། །སྦྱོར་བའི་སྒོ་
ནས་ཉན་རང་དང་མཚུངས་པ་མེད་པའི་འཕགས་པ་ཆེན་པོ་་་་་
སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་ཐེག་ཆེན་གྱི་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽253
ཆོས་ཀྱང་རྒྱས་པར་བྱེད་དོ། །ཐེག་པ་ཆེན་པོ་མདོ་སྡེའི་རྒྱན་
ལས་སྐྱབས་སུ་འགྲོ་བའི་ལེའུ་སྟེ་གསུམ་པའོ།། །།
རིགས་ཀྱི་རབ་ཏུ་དབྱེ་བ་བསྡུ་བའི་ཚིགས་སུ་བཅད་པའི་དབང་
དུ་བྱས་ནས་བཤད་པ་རིགས་ཐ་དད་ཡོད་པར་སྒྲུབ་པ་དང་ཐེག་་་་་
ཆེན་གྱི་རིགས་དེ་མཆོག་ཏུ་བསྟན་པ་དང་རིགས་ཀྱི་མཚན་ཉིད་་
དང་།༑ །ཐེག་ཆེན་གྱི་རིགས་སད་པའི་རྟགས་དང་རིགས་ཀྱི་
རབ་ཏུ་དབྱེ་བ་དང༌། །རྒྱས་འགྱུར་གྱི་གེགས་སུ་གྱུར་པའི་རིགས་
ཀྱི་ཉེས་དམིགས་དང་ནི་རིགས་ཀྱི་ཕན་ཡོན་དང༌། །ཐུན་མོང་
དང་ཐུན་མིན་གྱི་ཡོན་ཏན་བསྐྱེད་པ་ལ་གསེར་དང་རིན་པོ་ཆེའི་་
དཔེ་རྣམ་གཉིས་ཏེ་རེ་རེ་ལ་ཡང་རྣམ་པ་བཞི་བཞིའོ། །ལུང་
རིགས་ཐ་དད་ཡོད་པར་སྒྲུབ་པ་ནི་སེམས་ཅན་གྱི་ཁམས་རྣམས་་་"
ནི་སྣ་ཚོགས་པ་ཡིན་པའི་ཕྱིར་ཁམས་ཀྱི་དབྱེ་བ་དཔག་ཏུ་མེད་དེ་ཇི་
སྐད་དུ་བ་རུ་རའི་མདོ་ལས་བཤད་པ་ལྟ་བུའོ། །རིགས་པ་ཁམས་ཀྱི་
དབྱེ་བ་དེ་ལྟ་བུ་ལ་ཡང་ཡིད་ཆེས་པར་བྱ་དགོས་པས་ཐེག་པ་གསུམ་
གྱི་རིགས་ཐ་དད་པར་ཡོད་པ་དང་ནི་སེམས་ཅན་རྣམས་ཀྱི་མོས་་་
པ་ཐ་དད་པ་ཡང་དམིགས་ཏེ་ཐོག་མ་ཁོ་ནར་ལ་ལ་ཐེག་པ་འགའ་་་
ཞིག་ཁོ་ན་ལ་མོས་པ་དེ་འདྲ་བ་ཡོད་པ་དང་། །ལམ་གྱི་དུས་རྐྱེན་
གྱི་དབང་གིས་མོས་པ་བསྐྱེད་དུ་ཟིན་ཀྱང་སྒྲུབ་པ་ཐ་དད་པའི་་་་་་
དབྱེ་བ་དམིགས་པ་དང༌། །འབྲས་དུས་སུ་འབྲས་བུ་ཐ་དད་པ་

254 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
བྱང་ཆུབ་དམན་པ་དང་འབྲིང་དང་ཁྱད་པར་ཅན་རྣམས་ཀྱང་
དམིགས་པའི་ཕྱིར་ན། །ཐེག་པ་གསུམ་གྱི་རིགས་ཐ་དད་པར་
ཡོད་པ་ཉིད་དུ་ངེས་པར་བརྗོད་དོ། །ཐེག་ཆེན་གྱི་རིགས་མཆོག་
ཏུ་བསྟན་པ་ནི་ཐེག་ཆེན་གྱི་རིགས་དེ་ལ་བསྟེན་པའི་དགེ་བའི་རྩ་་
བ་ཁྱད་པར་དུ་འཕགས་པས་སྒྲིབ་གཉིས་ཀྱི་གཉེན་པོ་བྱེད་
དང༌།༑ །སྟོབས་ལ་སོགས་པའི་ཡོན་ཏན་ཐམས་ཅད་ཀྱི་རྒྱུ་བྱེད་པ་
དང་ནི་རང་གཞན་གྱི་དོན་ཆེན་པོ་སྒྲུབ་པ་དང་། །ཕུང་པོ་ལྷག་
མེད་དུ་ཡོན་ཏན་མི་ཟད་པ་ཡི་རྒྱུ་མཚན་གྱི་ཕྱིར། །ཐེག་ཆེན་གྱི་
རིགས་དེ་ནི་མཆོག་ཉིད་ཅེས་བརྗོད་པ་ཡིན་ནོ། །རིགས་ཀྱི་
མཚན་ཉིད་རྣམ་པར་དབྱེ་བའི་དབང་དུ་བྱས་ནས་བཤད་པ་རང་་་
བཞིན་དུ་གནས་པའི་རིགས་དང་ནི་རྒྱས་པ་ལས་བྱུང་བ་དང་།
དེ་ལས་སྔ་མ་དེ་ནི་རྟེན་དང་ཕྱི་མ་ནི་བརྟེན་པ་དང་། ྋ །རང་
བཞིན་དུ་གནས་པའི་རིགས་དེ་རྒྱུའི་ངོ་བོར་ཡོད་པ་དང་འབྲས་་་་་་
བུའི་ངོ་བོར་མེད་པ་ཉིད་དང་ཡོན་ཏན་ལ་བརྟེན་ནས་ནི།
འཁོར་བའི་རྒྱ་མཚོའི་ཕ་རོལ་དུ་སྒྲོལ་བའི་དོན་དུ་ཤེས་པར་
བྱའོ། །རིགས་སད་པའི་རྟགས་ཀྱི་དབང་དུ་བྱས་ཏེ་བཤད་པ་བྱ་
དཀའི་ལས་ལ་སྦྱོར་བའི་སྔོན་དུ་སེམས་ཅན་རྣམས་སྡུག་བསྔལ་་་་
ལས་བྲལ་བར་འདོད་པའི་སྙིང་རྗེ་དང་ཟབ་པ་དང་རྒྱ་ཆེ་བའི་་་་་་
དོན་ལ་མོས་པ་དང་ནི་དཀའ་བ་སྤྱད་པ་དག་ལ་ཇི་མི་སྙམ་པའི་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽255
དོན་གྱིས་བཟོད་པ་དང་། །ཕ་རོལ་ཏུ་ཕྱིན་པའི་རང་བཞིན་གྱི་
དགེ་བ་ཡང་དག་པར་སྤྱོད་པ་ནི། །རིགས་ཡོད་པ་ཉིད་ཀྱི་
རྟགས་སུ་ངེས་པར་བཤད་དོ། །རབ་ཏུ་དབྱེ་བའི་དབང་དུ་བྱས་
ནས་བཤད་པ། རིགས་ནི་ངེས་པ་དང་མ་ངེས་པ་གཉིས་དང་
དེ་དག་ནི་གོ་རིམ་བཞིན་དུ་རྐྱེན་རྣམས་ཀྱིས་ནི་མི་འཕྲོགས་པ་་་་
གཞན་དུ་སྒྱུར་དུ་མི་གཏུབ་པ་དང༌། །འཕྲོགས་པ་སྒྱུར་དུ་གཏུབ་
པ་ཉིད་དེ་མདོར་ན་རིགས་ཀྱི། །དབྱེ་བ་འདི་ནི་མིང་རྣམ་པ་
བཞི་ངོ་བོ་གཉིས་ཡིན་ནོ། །རིགས་ཀྱི་ཉེས་དམིགས་ཀྱི་དབང་དུ་
བྱས་ཏེ་བཤད་པ་ཉོན་མོངས་པ་གོམས་ཤིང་དེའི་སྐྱོན་ལ་མི་རྟོག་་
པ་དང་གྲོགས་ངན་པ་སྡིག་པའི་གྲོགས་དང་འགྲོགས་པ་དང༌། །
ཡོ་བྱད་ཀྱིས་ཕོངས་པ་ལམ་སྒྲུབ་མི་ནུས་པ་དང་དབང་པོ་་་་་་་་
གཞན་གྱི་དབང་ཉིད་དུ་གྱུར་པ་དང༌། །མདོར་ན་རིགས་ལ་
གནས་ཀྱང་ཡོན་ཏན་དག་ལ་མི་འཇུག་པ་རིགས་ཀྱི་ཡོན་ཏན་རྒྱས་
པ་ལ་བར་དུ་གཅོད་པའི་ཉེས་དམིགས་ནི། །རྣམ་པ་བཞི་རུ་
ཤེས་པར་བྱའོ། །ཕན་ཡོན་གྱི་དབང་དུ་བྱས་ནས་བཤད་པ་བྱང་
ཆུབ་སེམས་དཔའི་རིགས་ལ་གནས་པ་དེ་ངན་སོང་དུ་སྐྱེ་བའི་ལས་་་
འགའ་ཞིག་བྱེད་སྲིད་ནའང་དུས་རིང་མོ་ཞིག་ལོན་པ་ན་ངན་་་་
སོང་དུ། །འགྲོ་ཞིང་དེ་ལས་མྱུར་དུ་ཐར་པ་དང༌། །གནས་དེ་
ནའང་སྡུག་བསྔལ་ཆུང་ངུ་ཞིག་མྱོང་ཞིང༌། །སེམས་སྐྱོ་བ་དང་

256 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
བཅས་པས་དེར་སྐྱེས་པའི་སེམས་ཅན་རྣམས་སྙིང་རྗེས་ཡོངས་སུ་
སྨིན་པར་བྱེད་དོ། །ངན་སོང་དུ་སྐྱེས་ཀྱང་ཕན་ཡོན་འདི་དག་
ཡོད་ན་གཞན་དུ་སྨོས་ཅི་དགོས་ཞེས་པའི་དོན་ནོ། །གསེར་གྱི་
རིགས་ཆེན་པོ་དང་འདྲ་བར་བཤད་པ་ནི་གསེར་གྱི་རིགས་བཟང་
པོ་ལས་བྱུང་བ་ནི་གསེར་མང་པོ་དང་འོད་གསལ་བ་དང་དྲི་མ་མེད་
པ་དང་ལས་སུ་རུང་བ་བཞིན་ཤེས་པར་བྱ་སྟེ། །དགེ་བའི་རྩ་བ་
དཔག་ཏུ་མེད་པའི་གནས་དང་། །བདག་མེད་ཡེ་ཤེས་ཀྱི་
གནས་དང་ནི་ཉོན་མོངས་པའི་དྲི་མ་མེད་པ་དང་ལྡན་པའི་་
གནས་དང༌། །མངོན་པར་ཤེས་པ་ལ་སོགས་པའི་མཐུ་རྣམས་ཀྱི་
ཡང་གནས་ཡིན་ནོ། །རིན་པོ་ཆེའི་རིགས་ཆེན་པོ་དང་འདྲ་བར་
བཤད་པ་ནི་རིན་ཆེན་མཆོག་གི་རིགས་ནི་རིགས་དང་ལྡན་
དང་ཁ་དོག་ཕུན་སུམ་ཚོགས་པ་དང་དབྱིབས་ཕུན་སུམ་ཚོགས་པ་་
དང་ཚད་ཕུན་སུམ་ཚོགས་པ་བཞིན་དུ་ཤེས་པར་བྱ་སྟེ། །བྱང་
ཆུབ་ཆེན་པོའི་ཡེ་ཤེས་ཀྱི་རྒྱུ་མཚན་ནམ་རྟེན་ཡིན་པའི་ཕྱིར་་་་
དང་། །ཡེ་ཤེས་ཆེན་པོ་བཞི་དང་རྡོ་རྗེ་ལྟ་བུ་ལ་སོགས་པ་ཏིང་ངེ་
འཛིན་ཁྱད་པར་དུ་འཕགས་པ་དང་། ྋ །སེམས་ཅན་མང་པོ་
ཡོངས་སུ་སྨིན་པའི་དོན་གྱི་གནས་བྱེད་པའི་ཕྱིར་རོ། །རིགས་
མེད་པའི་དབྱེ་བའི་དབང་དུ་བྱས་ནས་བཤད་པ་ནི་རེ་ཞིག་མྱ་ངན་་
ལས་མི་འདའ་བ་ལ་ལ་མཐའ་གཅིག་ཏུ་མཚམས་མེད་སོགས་་་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽257
ཉེས་པ་ཁོ་ནར་སྤྱོད་ངེས་པར་ཡོད་ཅིང༌། །ལ་ལ་དག་ལོག་པར་
ལྟ་བས་དཀར་པོའི་ཆོས་རྣམས་ཀུན་ཏུ་བཅོམ་སྟེ་དགེ་རྩ་ཆད་་་
པ་དང་། །ལ་ལ་ནི་བསོད་ནམས་ཅུང་ཟད་རེ་གསོག་ཀྱང་ཐར་
པའི་ཆ་དང་མཐུན་པའི་དགེ་བ་མེད་པ་དང་། །དཀར་པོ་ཐར་
པའི་ཆ་མཐུན་གྱི་དགེ་བ་དམན་པ་ཡོད་པ་ཚོགས་ཡོངས་སུ་མ་་་་་
རྫོགས་པ་དང་གཏན་ཡོངས་སུ་མྱ་ངན་ལས་མི་འདའ་བའི་ཆོས་་་་་་
ཅན་ནི་རྒྱུ་དང་བྲལ་བ་སྟེ་གང་ཡོངས་སུ་མྱ་ངན་ལས་འདས་པའི་་་་
རིགས་ཉིད་མེད་པའོ། །རང་བཞིན་དང་རྒྱས་པའི་རིགས་རྣམ་པར་
དབྱེ་བའི་དབང་དུ་བྱས་ནས་བཤད་པ་ནི། ཟབ་ཅིང་རྒྱ་ཆེ་བར་
བཤད་པ་གཞན་ལ་ཕན་པར་བྱ་བའི་ཕྱིར་བསྟན་པའི་ཆོས་་་་་
ཐེག་པ་ཆེན་པོ་ལ། །དོན་མི་ཤེས་བཞིན་དུ་མོས་པ་ཤིན་ཏུ་རྒྱ་
ཆེན་པོ་འབྱུང་ཞིང་དེ་སྒྲུབ་པ་ལ་ཡང་མི་སྐྱོ་བ་བཟོད་པ་དང་། །
དེ་དག་ཐ་མར་ཡང་འཇིག་རྟེན་པ་དང་ཐེག་པ་དམན་པ་རྣམ་པ་
གཉིས་ལས་མཆོག་བྱང་ཆུབ་ཆེན་པོའི་ཕུན་སུམ་ཚོགས་པ་ཐོབ་་
པར་འགྱུར་བ་གང་ཡིན་པ་དེ་དག་ལས་དང་པོ་ནི། །བྱང་ཆུབ་
སེམས་དཔའ་རང་བཞིན་གྱི་རིགས་ཡོན་ཏན་དང་ལྡན་པ་དེ་་་
ལས་འབྱུང་ཞིང་གཉིས་པ་ནི་རྒྱས་པའི་རིགས་ལས་ཡིན་པ་ཤེས་་
པར་བྱའོ། །འབྲས་བུའི་སྒོ་ནས་ཁྱད་པར་བསྟན་པ་ནི་སངས་རྒྱས་
ཀྱི་སའི་ཡོན་ཏན་ཤིན་ཏུ་རྒྱ་ཆེན་པོ་དང་ལྡན་པའི་བྱང་ཆུབ་ཀྱི་་

258 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
ཤིང་སྐྱེད་པའི་ཕྱིར་དང༌། །བདེ་བ་ཆེན་པོ་དང་སྡུག་བསྔལ་
ཆེན་པོ་ཞི་བ་དང་ཐོབ་པར་བྱ་བའི་ཕྱིར་ས་བཅུའི་ཡལ་འདབ་་་་་
ཕུན་སུམ་ཚོགས་པ་དང་། །བདག་དང་གཞན་ལ་ཕན་པ་དང་
བདེ་བར་བྱེད་པའི་ཕྲིན་ལས་ཀྱི་འབྲས་བུ་འབྱུང་བའི་ཕྱིར། །
ཐེག་པ་ཆེན་པོའི་རིགས་མཆོག་དེ་ནི་ལྗོན་ཤིང་གི་རྩ་བ་བཟང་་་
པོ་ལྟ་བུ་ཡིན་ནོ། །ཐེག་པ་ཆེན་པོ་མདོ་སྡེའི་རྒྱན་ལས་རིགས་
ཀྱི་ལེའུ་སྟེ་བཞི་པའོ།། །།
སེམས་བསྐྱེད་ཀྱི་མཚན་ཉིད་བསྟན་པ་ནི་ཐོག་མར་གོ་ཆའི་བརྩོན་་་་
འགྲུས་ཀྱིས་སྤྲོ་བ་ཆེ་བ་དང་དེ་ནས་གོ་ཆ་ཇི་ལྟ་བ་བཞིན་སྦྱོར་བས་
རྩོམ་པ་ཆེ་བ་དང༌། །བདག་དང་གཞན་ལ་ཕན་པའི་ཕྱིར་དོན་ཆེ་
ཐ་དང་བྱང་ཆུབ་ཆེན་པོ་ཡང་དག་པར་གྲུབ་པའི་ཕྱིར་འབྱུང་བ་་་
ཆེ་བ་དང་འདིས་ནི་ཡོན་ཏན་རྣམ་པ་གསུམ་ཡོངས་སུ་བསྟན་ཏེ་་་་་
སྐྱེས་བུ་བྱེད་པའི་ཡོན་ཏན་ནི་ཚིག་གཉིས་ཀྱིས་སོ། །དོན་བྱེད་པའི་
ཡོན་ཏན་དང་འབྲས་བུ་ཡོངས་སུ་འཛིན་པའི་ཡོན་ཏན་ནི་ཚིག་་་་་་
གཉིས་ཀྱིས་བསྟན་པས་བྱང་ཆུབ་སེམས་དཔའི་སེམས་པ་སྟེ་་་་
བྱང་ཆུབ་ཆེན་པོ་དང་། །སེམས་ཅན་གྱི་དོན་བྱ་བ་ལ་དམིགས་པའི་
ཕྱིར་དོན་གཉིས་དང་ལྡན་པའི་སེམས་འབྱུང་བའོ། །སེམས་
བསྐྱེད་ཀྱི་དབྱེ་བ་ནི་སེམས་བསྐྱེད་དེ་ནི་ས་རྣམས་ལ། ། མོས་
པས་སྤྱོད་པའི་ས་ལ་ནི་མོས་པ་ལས་བྱུང་བ་དང་ས་བདུན་ལ་ནི་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽259
ལྷག་པའི་བསམ་པ་རྣམ་པར་དག་པ་དང་། །ས་བརྒྱད་པ་
སོགས་ལ་ནི་རྣམ་པར་སྨིན་པ་སྟེ་གཞན་དུ་འདོད་ལ།
བཞིན་དུ་སངས་རྒྱས་ཀྱི་ས་ལ་ནི་སྒྲིབ་པ་སྤངས་པའོ། །སེམས་
བསྐྱེད་པ་རྣམ་པར་གཏན་ལ་དབབ་པ་ནི་བྱང་ཆུབ་སེམས་དཔའ་་་་་
རྣམས་ཀྱི་སེམས་བསྐྱེད་པ་རྣམ་པ་བཞི་པོ་དེ་ཡི་རྩ་བ་ནི་སྙིང་་
རྗེར་འདོད་དོ། །བསམ་པ་ནི་རྟག་ཏུ་སེམས་ཅན་རྣམས་ལ་
ཕན་པར་སེམས་པའོ། །མོས་པ་ནི་ཐེག་པ་ཆེན་པོའི་ཆོས་ལ་
མོས་པ་དང་དེ་བཞིན་དུ་དེའི། །ཡེ་ཤེས་ཚོལ་བར་དམིགས་
པའོ༑ །འགྲོ་བ་ནི་གོང་ནས་གོང་དུ་འདུན་པ་འགྲོ་བ་སྟེ། །རྟེན་
ནི་བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་རྒྱ་ཆེན་པོ་ནི་དེ་་
ཡི་རྟེན་ནོ། །ཉེས་དམིགས་ནི་ལམ་འགོག་པར་བྱེད་པ་ནི་མི་
མཐུན་པའི་ཕྱོགས་ཏེ། །ཐེག་པ་གཞན་གྱི་སེམས་སློང་ཞིང་དང་
དུ་ལེན་པའོ། །ཕན་ཡོན་ནི་བསོད་ནམས་དང་ཡེ་ཤེས་ཀྱི་རང་
བཞིན་གྱི། །དགེ་བའི་རྩ་བ་འཕེལ་བ་ནི་དེའི་ཕན་ཡོན་ནོ། །
ངེས་པར་འབྱུང་བ་ནི་ཕ་རོལ་ཕྱིན་པ་དྲུག་ལ་རྟག་ཏུ་སྦྱོར་བ་དེ་
ནི༑ །ངེས་པར་འབྱུང་བ་ཡིན་པར་འདོད། །མཐར་ཐུག་པ་ནི་
འདི་ཡི་མཐར་ཐུག་པ་ཡིན་ཏེ། །སོ་སོ་རང་གིས་དེ་དང་དེར་
སྦྱོར་བས་སོ། །བྱང་ཆུབ་སེམས་དཔའི་སེམས་བསྐྱེད་པ། །
རྣམ་པར་ངེས་པར་ཤེས་པར་བྱའོ། །ཡང་དག་པར་བླང་བ་བརྡ་

260 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
ལས་བྱུང་བའི་སེམས་བསྐྱེད་ཀྱི་དབང་དུ་བྱས་ནས་བཤད་པ་ནི་་་་་་་
གྲོགས་དགེ་བའི་བཤེས་གཉེན་གྱི་སྟོབས་ཀྱིས་སྐྱེ་བ་དང་རྒྱུ་རིགས་
ཀྱི་སྟོབས་ལས་སྐྱེ་བ་དང་དགེ་བའི་རྩ་བའི་སྟོབས་ལས་རིགས་་་་་
རྒྱས་པའི་སྒོ་ནས་སྐྱེ་བ་དང་། །ཐོས་སྟོབས་ལས་ཆོས་ཀྱི་རྣམ་
གྲངས་དེ་དང་དེ་བཤད་པ་ན་སེམས་བསྐྱེད་པ་མང་དུ་བླང་བས་སྐྱེ་
བ་དང་། ཚེ་འདི་ལ་ཉན་པ་དང་འཛིན་པ་དང་འཆད་པ་ལ་སོགས་
པའི་དགེ་བ་གོམས་པ་ལས་སྐྱེ་བ་ཡང་ཡོད་དོ། །དེ་ལས་སྔ་མ་
གཅིག་དེ་མི་བརྟན་པ་དང་གཞན་རྣམས་བརྟན་པ་འབྱུང་བར་་
རིག་པར་བྱའོ། །འདི་དག་ནི་གཞན་གྱིས་བསྟན་པའི་སེམས་
བསྐྱེད་པ་ཡིན་པར་བཤད་དོ།།ད་ནི་དོན་དམ་པའི་སེམས་བསྐྱེད་
ཀྱི་དབང་དུ་བྱས་ནས་བཤད་པ་ནི་ལུང་གི་ཁྱད་པར་རྫོགས་པའི་་་་
སངས་རྒྱས་རྣམས་རབ་ཏུ་བསྙེན་པར་བྱས་ཏེ་ལུང་གི་ཆོས་་་་་་
འཛིན་པ་དང་། །སྒྲུབ་པའི་ཁྱད་པར་བསོད་ནམས་དང་ཡེ་ཤེས་
ཀྱི་ཚོགས་གཉིས་རབ་ཏུ་བསགས་པ་དང་། །རྟོགས་པའི་ཁྱད་
པར་ཆོས་རྣམས་ལ་རྣམ་པར་མི་རྟོག་པའི་ཡེ་ཤེས་ནི། །སྐྱེས་
པའི་ཕྱིར་དེ་ནི་དོན་དམ་པའི་སེམས་བསྐྱེད་ཡིན་པར་འདོད།
དེའི་ཚེ་ཆོས་རྣམས་ལ་བདག་མེད་པར་མཉམ་པ་དང་སེམས་་་་་
ཅན་རྣམས་ལ་བདག་དང་གཞན་མཉམ་པ་དང་ནི། །སེམས་z,
"4}
rཅན་དེ་ཡི་བྱ་བ་ལ་བདག་གི་སྡུག་བསྔལ་དང་འདྲ་བར་དེ་དག་གི་་""
vv

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽261
སྡུག་བསྔལ་ཟད་པར་འདོད་པར་མཉམ་པ་དང་སངས་རྒྱས་ཉིད།།
མཆོག་ལ་དེའི་ཆོས་ཀྱི་དབྱིངས་དང་བདག་དབྱེར་མེད་པ་སེམས་་
མཉམ་པ་ཉིད་རྙེད་པའི་ཕྱིར། །དེ་ཡི་ཕྱིར་ས་རབ་ཏུ་དགའ་བ་
དེ་ཁྱད་པར་དུ་འཕགས་པ་ཡིན་ནོ། །དོན་དམ་པའི་བྱང་ཆུབ་ཀྱི་
སེམས་དེ་ནི་དོན་རྣམ་པ་དྲུག་ཏུ་རིག་པར་བྱ་སྟེ་སྐྱེ་བ་དང་རྒྱ་ཆེན་
པོ་དང་དེ་ལ་སྤྲོ་བ་དང་། །བསམ་པ་ཡང་ནི་དག་པ་དང༌། །
ལྷག་མ་དག་ལ་མཁས་པ་དང༌། །ངེས་པར་འབྱུང་བ་ཡིན་
པར་ཤེས་པར་བྱའོ། །ཐེག་པ་ཆེན་པོའི་ཆོས་ལ་མོས་པ་ནི་སའི་
ས་བོན་དང་། །ཕ་རོལ་ཏུ་ཕྱིན་པ༵་མཆོག་བསྒྲུབ་པའི་མ་ལས་
སྐྱེས་པ་དང༌། །བསམ་གཏན་ལས་བྱུང་བའི་བདེ་བའི་མངལ་
གྱི་གནས་དང་། །སྙིང་རྗེ་ནི་སྐྱེད་པའི་མ་མའོ། །སྨོན་ལམ་
ཆེན་པོ་བཅུ་སངས་རྒྱས་མཆོད་དང་ཆོས་ཀུན་འཛིན། །ལུས་ཀུན་
སྟོན་དང་ཞིང་ཀུན་འཇུག །ཕར་ཕྱིན་རྫོགས་དང་སེམས་ཅན་སྨིན།༎
ཞིང་སྦྱོང་བྱང་སེམས་སྤྱོད་ཡུལ་མཐུན། །སྤྱོད་ཀུན་དོན་ཡོད་བྱང་
ཆེན་འཐོབ། །སྨོན་ལམ་ཆེན་པོ་བཅུ་ཡིན་ནོ། །སྒྲུབ་པའི་ཕྱིར། །
རྒྱ་ཆེ་བར་ནི་ཤེས་པར་བྱའོ། །དཀའ་བ་ཡུན་རིང་དུ་སྤྱོད་
པས་མི་སྐྱོ་བའི་ཕྱིར། །སྤྲོ་བར་ཁོང་དུ་ཆུད་པར་བྱའོ། །བྱང་
ཆུབ་དང་ཉེ་བར་རྟོགས་པ་དང༌། །དེ་ཡི་ཐབས་ཤེས་པ་རྙེད་
པའི་ཕྱིར། །བསམ་པ་དག་པར་ཤེས་པར་བྱའོ། །ས་ལྷག་མ་

262 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
གཞན་གྱི་ཚུལ་ལ་མཁས་པ་ཉིད་དང༌། །ས་ཇི་ལྟར་རྣམ་
བཞག་པ་བཞིན་ཡིད་ལ་བྱེད་པས་སོ། །དེ་ཇི་ལྟར་ཡིད་ལ་བྱེད་
པས་ཤེ་ན་ས་རྣམ་པར་བཞག་པ་དེ་རྟོག་པ་ཙམ་ཉིད་དུ་ཤེས་་་་་་་
པའི་ཕྱིར་དང༌། །རྟོག་པ་ཉིད་དུ་ཤེས་པ་དེ་ཉིད་ལ་ཡང་རྣམ་
པར་མི་རྟོག་པའི་ཕྱིར་ན། །ངེས་པར་འབྱུང་བར་ཤེས་པར་
བྱའོ༑ །དཔེའི་ཆེ་བ་ཉིད་ཀྱི་དབང་དུ་བྱས་ནས་བཤད་པ་ནི་བྱང་
ཆུབ་སེམས་དཔའ་རྣམས་ཀྱི་སེམས་བསྐྱེད་པ་དང་པོ་ནི་འདུན་པ་་
མཚུངས་ལྡན་ས་དང་མཚུངས་པ་སྟེ་སངས་རྒྱས་ཀྱི་ལམ་དང་་་་་
འབྲས་བུས་ཆོས་ཐམས་ཅད་དང་དེའི་ཚོགས་འཕེལ་བའི་རྟེན་དུ་་་་་
གྱུར་པའི་ཕྱིར་རོ། །གཞན་བསམ་པ་དང་ལྡན་པའི་སེམས་བསྐྱེད་
པ་ནི་བཟང་པོའི་གསེར་དང་འདྲ་སྟེ་ཕན་པ་དང་བདེ་བའི་་་་་་
བསམ་པ་གཞན་དུ་འགྱུར་བ་མི་རྟེན་པའི་ཕྱིར་རོ། །ཕར་ཕྱིན་ལ་
སྦྱོར་བ་དང་ལྡན་པ་ཚོགས་གཉིས་འཕེལ་བ་ནི་ཟླ་བ་ཡར་གྱི་ངོའི་་
ཚེས་པ་བཞིན་ཏེ་དགེ་བའི་ཆོས་འཕེལ་བར་འགྱུར་བའི་ཕྱིར་རོ། །
གཞན་གཞན་དོན་ཁུར་ཁྱེར་ལྷག་པའི་བསམ་པ་དང་ལྡན་པ་ནི་་་་
མེ་དང་འདྲ་བར་ཤེས་པར་བྱ་སྟེ་ཤིང་གི་བྱེ་བྲག་གིས་མེ་བཞིན་་་་
དུ་ཁྱད་པར་དུ་འགྲོ་གཞུང་གཞན་དུ་འདི་གཉིས་ལྡོག་བའི་ཕྱིར་རོ།།
འདི་བཞི་ཆོས་མཆོག་མན། གཞན་སྦྱིན་པའི་ཕ་རོལ་ཏུ་ཕྱིན་པ་
དང་ལྡན་པ༵་ནི་གཏེར་ཆེན་པོ་བཞིན་ཤེས་པར་བྱ་སྟེ་ལོངས་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽263
སྤྱོད་ཀྱིས་སེམས་ཅན་དཔག་ཏུ་མེད་པ་ཚིམ་པར་བྱེད་པ་དང་མི་་་་་
ཟད་པའི་ཕྱིར་རོ། །གཞན་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་
ལྡན་པ་ནི་རིན་ཆེན་གྱི་འབྱུང་གནས་བཞིན་ཏེ་དེ་ལས་ཡོན་་་་་་
ཏན་རིན་པོ་ཆེ་ཐམས་ཅད་འབྱུང་བའི་ཕྱིར་རོ། །བཟོད་པའི་ཕ་
རོལ་ཏུ་ཕྱིན་པ་དང་ལྡན་པ་ནི་རྒྱ་མཚོ་འདྲ་བར་ཤེས་པར་བྱ་སྟེ་་
ཉམ་ང་བ་ཐམས་ཅད་ཀྱིས་མི་འཁྲུགས་པའི་ཕྱིར་རོ། །གཞན་
བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང་ལྡན་པ་ནི་རྡོ་རྗེ་དང་འདྲ་
སྟེ་མི་ཤིགས་པ་ཉིད་ཀྱིས་སྲ་བའི་ཕྱིར་རོ། །བསམ་གཏན་གྱི་ཕ་རོལ་
ཏུ་ཕྱིན་པ་དང་ལྡན་པ་ནི་རི་རབ་དང་འདྲ་སྟེ་རྣམ་པར་གཡེང་་་་་
བས་མི་གཡོ་བའི་ཕྱིར་རོ། །ཤེས་རབ་ཀྱི་ཕ་རོལ་ཏུ་ཕྱིན་པ་དང་ལྡན་
པ་ནི་སྨན་གྱི་རྒྱལ་པོ་དང་འདྲ་བ་སྟེ་ཉོན་མོངས་པ་དང་ཤེས་་་་་
བྱའི་སྒྲིབ་པའི་ནད་རབ་ཏུ་ཞི་བར་བྱེད་པའི་ཕྱིར་རོ། །གཞན་ཚད་
མེད་པ་བཞི་དང་ལྡན་པ་ནི་མཛའ་བོ་ཆེན་པོ་དང་འདྲ་བར་་་་་་་་
ཤེས་པར་བྱ་སྟེ་གནས་སྐབས་ཐམས་ཅད་དུ་སེམས་ཅན་ཐམས་་་
ཅད་ཡལ་བར་མི་འདོར་བའི་ཕྱིར་རོ། ྋ །མངོན་པར་ཤེས་པ་དང་
ལྡན་པ་ནི་ཡིད་བཞིན་གྱི་ནོར་བུ་དང་འདྲ་བ་ཡིན་ཏེ་ཇི་ལྟར་་་་
མོས་པ་བཞིན་དེའི་འབྲས་བུ་འབྱོར་བའི་ཕྱིར་དང༌། །གཞན་བསྡུ་
བའི་དངོས་པོ་བཞི་དང་ལྡན་པ་ནི་ཉི་མ་དང་འདྲ་བར་ཤེས་པར་
བྱ་སྟེ་གདུལ་བྱའི་ལོ་ཏོག་ཡོངས་སུ་སྨིན་པར་བྱེད་པའི་ཕྱིར་རོ།

264 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
གཞན་སོ་སོ་ཡང་དག་པར་རིག་པ་དང་ལྡན་པ་ནི་དྲི་ཟའི་་་་་
དབྱངས་སྙན་པ་བཞིན་ཏེ་གདུལ་བྱ་འདུན་པར་བྱེད་པའི་ཆོས་་་
སྟོན་པའི་ཕྱིར་རོ། །གཞན་རྟོན་པ་བཞི་དང་ལྡན་པ་ནི་རྒྱལ་པོ་
དང་འདྲ་བར་ཤེས་པར་བྱ་སྟེ་ཆུད་མི་ཟ་བའི་རྒྱུ་ཡིན་པའི་ཕྱིར་རོ།།
དེ་བཞིན་དུ་གཞན་བསོད་ནམས་དང་ཡེ་ཤེས་ཀྱི་ཚོགས་དང་ལྡན་
པ་ནི་མཛོད་ལྟ་བུ་སྟེ་བསོད་ནམས་དང་ཡེ་ཤེས་ཀྱི་ཚོགས་མང་་་་་
པོའི་མཛོད་ཀྱི་གནས་ཡིན་པའི་ཕྱིར་རོ། །བྱང་ཆུབ་ཀྱི་ཕྱོགས་དང་
མཐུན་པ་དང་ལྡན་པ་ནི་ལམ་པོ་ཆེ་དང་འདྲ་བར་ཤེས་པར་བྱ་་
སྟེ་འཕགས་པའི་གང་ཟག་ཐམས་ཅད་གཤེགས་ཤིང་རྗེས་སུ་་
གཤེགས་པའི་ཕྱིར་རོ། །ཞི་གནས་དང་ལྷག་མཐོང་དང་ལྡན་པ་ནི་
ཐེག་པ་འདྲ་བར་ཤེས་པར་བྱ་སྟེ་བདེ་བླག་ཏུ་ཁྱེར་བའི་ཕྱིར་རོ།།
གཟུངས་དང་སྤོབས་པ་དང་ལྡན་པའི་སེམས་བསྐྱེད་ནི་བཀོད་་་་
མ་འདྲ་བ་ཡིན་ཏེ་ཐོས་པ་དང་མ་ཐོས་པའི་ཆོས་ཀྱི་ཚིག་དང་དོན་
འཛིན་ཞིང་མི་ཟད་པ་འབྱིན་པའི་ཕྱིར་རོ། ྋ ྋ །སྡོམ་བཞིའི་ཆོས་
བཤད་པ་དང་ལྡན་པ་ནི་ཀུན་དགའ་བའི་སྒྲ་གཏམ་སྙན་དང་་
འདྲ་བ་སྟེ་ཐར་པ་འདོད་པའི་གདུལ་བྱ་རྣམས་ལ་སྙན་པར་ཐོས་་་་
པར་བྱེད་པའི་ཕྱིར་རོ། །ས་དེར་གཏོགས་པའི་བྱང་ཆུབ་སེམས་
དཔའ་རྣམས་ཀྱི་རྒྱུད་དང་བྱ་བ་བྱེད་པ་ཐ་མི་དད་པའི་བགྲོད་པ་་་་་
གཅིག་པའི་ལམ་དང་ལྡན་པ་ནི་ཀླུང་ཆེན་པོའི་རྒྱུན་དང་འདྲ་བ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽265
སྟེ་མི་སྐྱེ་བའི་ཆོས་ལ་བཟོད་པ་ཐོབ་པ་ནི་རང་གི་ངང་གིས་འབྱུང་་་་་
བའོ༑ །རྒྱལ་སྲས་རྣམས་ཀྱི་ཐབས་ལ་མཁས་པ་དང་ལྡན་པའི་
སེམས་བསྐྱེད་པ་ནི་སྤྲིན་དང་འདྲ་བར་བསྟན་པ་སྟེ་དགའ་་་
ལྡན་གྱི་གནས་ན་བཞུགས་པ་ལ་སོགས་པ་སྟོན་པའི་སྒོ་ནས་སེམས་་་
ཅན་ཐམས་ཅད་ཀྱི་དོན་བྱ་བ་རྣམས་དེ་ལ་རག་ལས་པའི་ཕྱིར་རོ། །
དེ་ཕྱིར་དེ་ལྟར་ཡོན་ཏན་གྱིས་ཕྱུག་ཅིང་། །འབྱོར་བས་སེམས་
དེ་ནི་དགའ་བས་ཡང་དག་པར་བསྐྱེད་པར་བྱའོ། །སེམས་མ་
བསྐྱེད་པ་ལ་སྨད་པའི་སྒོ་ནས་བཤད་པ་ནི་ཆེན་པོར་འོས་པའི་་་་་
སེམས་བསྐྱེད་སྤངས་པའི་སྐྱེ་བོ་དག་བདེ་བ་རྣམ་པ་བཞི་མི་
འཐོབ་སྟེ། །གཞན་དོན་དུ་སེམས་པས་བདེ་བ་དང་གཞན་གྱི་
དོན་བསྒྲུབ་པ་དེ་ཡི་ཐབས་རྙེད་པས་བདེ་བ་དང༌། །དགོངས་
ཆེན་དོན་ཏེ་ཐེག་པ་ཆེན་པོའི་མདོ་ཟབ་མོ་དགོངས་པ་ཅན་མ་་
སྐྱེས་མི་འགག་སོགས་གྱི་དོན་རྟོགས་པས་བདེ་བ་དང་དེ་ཉིད་་་་་་
མཆོག་གི་དོན་ཆོས་ལ་བདག་མེད་པ་མཐོང་བས། །བདེ་བ་སྟེ་
བདེ་བ་དེ་དག་སྤངས་ནས་རང་ཉིད་གཅིག་པུ་ཞི་བར་འགྲོ་་་་་་
བར་འགྱུར་རོ། །
༈ ལྡེབ། ནས། བར། ལེའུ་དྲུག་པའི་དབུ། ད་ནི་སྒྲུབ་པའི་མཚན་ཉིད་ཀྱི་
སོགས་ནས། ལེའུ་དགུ་པའི་ཡོངས་སུ་སྨིན་པའི་མཚན་ཉིད་དོ། །ཞེས་པའི་བར།

266 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
ད་ནི་སྒྲུབ་པའི་མཚན་ཉིད་ཀྱི་དབང་དུ་བྱས་ནས་བཤད་པ།
གནས་ཆེན་པོ་ནི་བྱང་ཆུབ་མཆོག་ཏུ་སེམས་བསྐྱེད་པ་དང་རང་
གཞན་གྱི་དོན་གྱི་རྩོམ་པ་ཆེན་པོ་དང་འབྲས་བུ་འབྱུང་བ་ཆེན་་་་
པོ་རྫོགས་པའི་བྱང་ཆུབ་གྲུབ་པའི་བདག་ཉིད་ནི། །རྒྱལ་སྲས་
རྣམས་ཀྱི་སྒྲུབ་པ་ཡིན་པར་འདོད་དེ། །གོ་རིམས་བཞིན་རྟག་
ཏུ་སེམས་ཅན་ཐམས་ཅད་ཉེ་བར་ལེན་པ་ཆེ་བ་ཐོག་མར་དགེ་བ་་
དང་སྡུག་བསྔལ་ཐམས་ཅད་དང་དུ་ལེན་པས་བཟོད་པ་ཆེ་བ་་
བར་དུ་དགེ་བ་དང་། །སེམས་ཅན་མང་པོའི་དོན་ཆེན་པོ་ཡང་
དག་པར་སྒྲུབ་པའི་བྱ་བ་བྱེད་དོ། །ཐ་མར་དགེ་བའོ། །རང་དང་
གཞན་གྱི་དོན་ལ་ཁྱད་པར་མེད་པའི་ཚུལ་བཤད་པ་ནི་གཞན་དང་
བདག་ཏུ་མཉམ་པའི་སེམས་བརྡ་ལས་བྱུང་བ་རྙེད་པའི་ཚེ་མོས་་
པའི་སྒོ་ནས་སམ་དོན་དམ་པའི་སེམས་བསྐྱེད་རྙེད་པའི་ཚེ་ཤེས་་་་་་
པའི་སྒོ་ནས་ཐོབ་པ་ཉིད་དམ། ཡང་ན་བདག་བས་གཞན་ཆེས་
སྡུག་པ་རྙེད་པར་གྱུར་ནས་ནི། །དེ་ལྟར་བདག་བས་གཞན་
གྱི་དོན་མཆོག་ཏུ་འདུ་ཤེས་པའི་བྱང་ཆུབ་སེམས་དཔའ་ལ།
རང་གི་དོན་ནི་གང་ཞིག་ཡིན་ལ་གཞན་གྱི་དོན་ཡང་གང་ཡིན་
དེ་ལ་གཉིས་ཀ་ཁྱད་པར་མེད་དོ་ཞེས་པའི་ཐ་ཚིག་གོ ྋ །གཞན་གྱི་
དོན་ཁྱད་པར་དུ་བྱ་བའི་ཚུལ་ནི་ཇི་ལྟར་སྙིང་རྗེའི་བདག་ཉིད་་་
ཅན་བྱང་ཆུབ་སེམས་དཔའ་རྣམས་གཞན་གྱི་དོན་གྱི་ཕྱིར་དུ་་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽267
བདག་གི་ལུས་བསྐལ་བའི་བར་དུ་གཞན་གྱི་ཁ་ཟས་སུ་བྱེད་པ་ལྟ་་་་་
བུའི་བདག་ལ་སྡུག་བསྔལ་མི་བཟད་པས་གདུང་བ་རབ་ཏུ་་་་
བྱེད་པ། །དེ་ལྟར་འཇིག་རྟེན་པས་ཕ་རོལ་ལ་གདུང་བར་བྱེད་
པའི་ལས་ཀྱིས་གཞན་དགྲ་བོ་དག་ལའང་། །ཤིན་ཏུ་བརྩེ་བ་
མེད་པར་དེ་ལྟར་གནོད་པ་ལ་རབ་ཏུ་འཇུག་པ་མ་ཡིན་ནོ། །
གཞན་གྱི་དོན་སྒྲུབ་པར་བྱེད་པའི་རྣམ་པར་དབྱེ་བའི་དབང་དུ་་་་་་
བྱས་ནས་བཤད་པ་སེམས་ཅན་གྱི་རིགས་རྣམ་པ་གསུམ་པོ་ཐ་ཆད་
པ་དང་འབྲིང་དང་མཆོག་གི་ཆོས་ཉིད་ལ་གནས་པའི་རིགས་་་་
ཅན་གསུམ་གྱི་གང་ཟག་རྣམས་ལ། །བྱང་ཆུབ་སེམས་དཔའི་
གཞན་གྱི་དོན་རྣམ་པ་བཅུ་གསུམ་སྟེ་རྗེས་སུ་བསྟན་པ་དང་ཀུན་
བརྗོད་པའི་ཆོ་འཕྲུལ་དག་གིས་ལེགས་པར་སྟོན་པ་དང་རྒྱུ་་་
འཕྲུལ་གྱི་ཆོ་འཕྲུལ་གྱིས་མགུ་བར་བྱེད་པ་དང་བསྟན་པ་ཁས་ལེན་
དུ་གཞུག་པའི་ཕྱིར་འཇུག་པ་དང༌། །ཞུགས་པ་རྣམས་ཀྱི་ཐེ་ཚོམ་
གཅོད་པའི་ཕྱིར་དོན་ལ་རྣམ་པར་ངེས་པར་བྱེད་པ་དང་དགེ་་་་་
བའི་རྩ་བ་ཡོངས་སུ་སྨིན་པར་བྱེད་པ་དང་། །དེ་བཞིན་དུ་ཞི
གནས་ལྷག་མཐོང་གི་ཕྱིར་གདམས་ངག་འདོམས་པར་བྱེད་པ་་་་་་
དང་དེ་ལ་བརྟེན་ནས་སེམས་གནས་པ་དང་བློ་རྣམ་པར་གྲོལ་བ་
དང་། །མངོན་པར་ཤེས་པ་ལ་སོགས་པའི་ཡོན་ཏན་ཁྱད་
ཅན་འགྲུབ་པ་དང་འདི་ཡན་ཐེག་པ་ཐུན་མོང་གི་དོན་བྱེད་ཚུལ་་་་

268 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
ལོ༑ །དེ་བཞིན་དུ། །ས་དང་པོར་སངས་རྒྱས་ཀྱི་རིགས་སུ་སྐྱེ་བ་
དང་ས་བརྒྱུད་པ་ལ་ལུང་བསྟན་པ་དང་་ས་བཅུ་པ་ལ་དབང་་་་་་
བསྐུར་བ་དང་། ས་བཅུ་གཅིག་པ་ལ་དེ་བཞིན་གཤེགས་པའི་
མཁྱེན་པ་བླ་ན་མེད་པའི་གོ་འཕང་ལ་བཀོད་པ་སྟེ། །དེ་ལྟར་
རྣམ་པ་བཅུ་གསུམ་གྱི་བདག་ཉིད་འདི་ནི་གཞན་གྱི་དོན་ཡིན་
ནོ༑ །གཞན་གྱི་དོན་སྒྲུབ་པ་ཕུན་སུམ་ཚོགས་པའི་དབང་དུ་བྱས་ཏེ་
བཤད་པ་ནི་རིགས་ཅན་གསུམ་གྱི་སྐྱེ་བོ་རང་རང་དང་མཐུན་་་་་་་
པར་ལམ་དང་སྤང་བྱ་གང་ཤས་ཆེ་བའི་གཉེན་པོ་ཕྱིན་ཅི་མ་ལོག་་
པར་འཆད་པ་ནི་ལེགས་པར་སྟོན་པའི་སྒྲུབ་པའི་རྟགས་དང་། །རྫུ་
འཕྲུལ་གྱིས་དད་པར་བྱས་ནས་ང་རྒྱལ་གྱིས་མི་འགྱིང་བ་ནི་མགུ་་་
བར་བྱེད་པའི་རྟགས་དང་མི་མཐུན་པ་མི་བྱེད་པས་བདག་གི་བ་་་
མེད་པར་འཇུག་པ་སྟེ་རྫུ་འཕྲུལ་གྱིས་མི་རློམ་ཞིང་སེམས་ཅན་་་་་་
ཞུགས་པ་རྣམས་ལ་བདག་གི་བར་འཁོར་ཡིན་སྙམ་དུ་འཛིན་པ་་་་
མེད་པ་དང་དོན་རྣམ་པར་ངེས་པར་བྱ་བ་ལ་མཁས་པའི་སྒྲུབ་པ་་་་
ཡིན་ནོ། ྋ །གཞན་གྱི་དོན་དུ་དཀའ་སྤྱད་བཟོད་པས་ནི་དགེ་བ་
ཡོངས་སུ་སྨིན་པའི་སྒྲུབ་པ་དང་ལུས་སེམས་དུལ་བས་ནི་གདམས་་་
ངག་འདོམས་པ་དང་སེམས་གནས་པ་དང་བློ་རྣམ་པར་གྲོལ་བ་་་་་
དང་ཡོན་ཏན་ཁྱད་པར་ཅན་འགྲུབ་པ་རྣམས་ཀྱི་སྒྲུབ་པ་ཡིན་ཏེ་མ་་
དུལ་བས་ནི་གཞན་ལ་གདམས་པ་ལ་སོགས་བསྟན་པར་མི་ནུས་སོ། །

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽269
ས་དང་པོ་རིགས་སུ་སྐྱེས་པ་ལ་སོགས་པ་རྣམས་འོག་མ་ལས་ཤིན་་་་་
ཏུ་རིང་དུ་སོང་བའི་སྒྲུབ་པ་སྟེ་གཞན་དག་རིགས་སུ་སྐྱེ་བ་ལ་
སོགས་པར་བྱ་ནུས་པའི་ཕྱིར་རོ། །བྱང་ཆུབ་སེམས་དཔའི་སྒྲུབ་པ་
འདི་དག་ཐམས་ཅད་ཀྱང་ཁས་བླངས་པའི་སེམས་ཅན་མི་ཟད་པའི་
ཕྱིར་མི་ཟད་པ་བཞི་ཡིན་པ། །དེའི་ཕྱིར་རྒྱལ་སྲས་རྣམས་ཀྱི་
སྒྲུབ་པ་བཅུ་པོ་མཆོག་ཡིན་ནོ། །སྒྲུབ་པ་ཁྱད་པར་དུ་འཕགས་
པའི་ཚུལ་ནི་འདོད་པ་དང་ལྡན་པའི་སྐྱེ་བོ་རྣམས་ནི་འཇིགས་་་་་
པ་ཆེ་ལ་འཇུག་པ་སྟེ་ལུས་དང་སེམས་ཀྱི་སྡུག་བསྔལ་མང་པོ་དང་་
ངན་འགྲོར་འགྲོ་བའི་རྒྱུ་ཡིན་པའི་ཕྱིར་རོ། །གཟུགས་ཁམས་བསམ་
གཏན་དང་པོ་གསུམ་དང་གཟུགས་མེད་པའི་སྲིད་པའི་དགའ་བ་་
དང་ཕྱིན་ཅི་ལོག་གི་བདེ་བ་ནི་མི་རྟག་པ་ཉིད་ཀྱི་ཕྱིར་གཡོ་བ་་་་་
ཡིན་ལ་བཞི་པ་ཡན་འདུ་བྱེད་ཀྱི་སྡུག་བསྔལ་གྱིས་དོན་དམ་པར་་་་
སྡུག་བསྔལ་ཡིན་པའི་ཕྱིར་རོ། །ཞི་བ་ལ་དགའ་བའི་ཉན་རང་
རྣམས་རང་གི་སྡུག་བསྔལ་ཉེ་བར་ལེན་པར་བྱེད་པའི་ཉོན་མོངས་
པ་རབ་ཏུ་ཞི་བའི་ཐབས་ལ་འཇུག་གོ །སྙིང་རྗེའི་བདག་ཉིད་
རྒྱལ་སྲས་རྣམས་ནི་རང་གཞན་གྱི་ལེན་པ་ཉོན་མོངས་ཀུན་ཞི་་་་
བར་བྱེད་ལ་ཕུང་པོ་ལྷག་མེད་དུ་མི་ཟད་པས་རྟག་པ་ཡིན་ནོ།
བོ་རྨོངས་པ་རྣམས་ནི་རང་གི་བདེ་བའི་དོན་དུ་བརྩོན་པར་་་་
བྱེད་ཀྱང་། །རྟག་ཏུ་བདེ་བ་དེ་མ་ཐོབ་པར་སྡུག་བསྔལ་བར་

270 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
འགྱུར་ལ། །བརྟན་པ་རྟག་ཏུ་གཞན་གྱི་དོན་ཁོ་ན་ལ་བརྩོན་པ་
དང་ལྡན་པ་རྣམས། །རང་དང་གཞན་གཉིས་ཀའི་དོན་བྱས་
ནས་མྱ་ངན་ལས་འདའ་བར་འགྱུར་རོ། །སྤྱོད་འཇུག་ལས།
འཇིག་རྟེན་བདེ་བ་ཇི་སྙེད་པ། །སོགས། སྤྱོད་ཡུལ་ཡོངས་སུ་དག་
པའི་དབང་དུ་བྱས་ཏེ་བཤད་པ་ནི་རྒྱལ་སྲས་བྱང་ཆུབ་སེམས་་་་་་”
དཔའ་སྤྱོད་ལམ་སྣ་ཚོགས་པའི་སྤྱོད་པ་བྱེད་པའི་ཚེ་ཇི་ལྟ་ཇི་ལྟ་་་་
བུར༑ །མིག་ལ་སོགས་པའི་དབང་པོའི་སྤྱོད་ཡུལ་སྣ་ཚོགས་པ་
ལ་འཇུག་པར་འགྱུར་བ། །དེ་ལྟ་དེ་ལྟར་རིགས་ཤིང་མཐུན་
པའི་ཚིག་གིས། །སེམས་ཅན་རྣམས་ལ་ཕན་པར་བྱ་བའི་ཕྱིར་
དེ་ཐམས་ཅད་ཇི་ལྟར་སྤྱོད་ཡུལ་ཡོངས་སུ་དག་པའི་མདོ་ལས་རྒྱས་་
པར་བསྟན་པ་བཞིན་མངོན་པར་འདུ་བྱེད་དོ། །སེམས་ཅན་
རྣམས་ཀྱི་ལོག་སྒྲུབ་ཀྱིས་རྒྱལ་སྲས་རྣམས་གཞན་དོན་ལས་ལྡོག་པར་
མི་འགྱུར་རམ་ཞེ་ན་དེ་ཡང་མ་ཡིན་ཏེ་རྟག་ཏུ་ཉེས་པ་སྟེ་ཉོན་་
མོངས་པ་རྣམས་ཀྱིས་རང་དབང་མེད་པར་བྱས་སོ་སྙམ་པའི་་་་་
སེམས་ཀྱིས། །ལོག་པར་སྒྲུབ་པའི་སྐྱེ་བོ་ལ་ནི་བློ་ལྡན་རྣམས་
ཀྱིས་ཉེས་པར་མི་འཛིན་ཏེ། །འདི་དག་ནི་མི་འདོད་བཞིན་དུ་
ལོག་པར་སྒྲུབ་པར་འགྱུར་རོ་ཞེས། །སྐྱེ་བོ་དག་ལ་སྙིང་རྗེ་
རྣམ་པར་འཕེལ་བར་འགྱུར་བའི་ཕྱིར་རོ། །སྤྱོད་འཇུག་ལས།
དཔེར་ན་མི་འདོད་བཞིན་དུ་ཡང་། །སོགས། སྒྲུབ་པའི་ཆེ་བ་ཉིད་

ན་
མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽271
ཀྱི་དབང་དུ་བྱས་ནས་བཤད་པ་ནི་སྒྲུབ་པ་འདིས་ནི་སྲིད་པ་་་་་་
གསུམ་དང་འགྲོ་བ་ལྔ་པོ་ཀུན། ྋ །ཟིལ་གྱིས་མནན་ནས་འགྲོ་
ཞིང་ཞི་བ་མཆོག་མི་གནས་པའི་མྱ་ངན་ལས་འདས་པ་དང་ལྡན་་
ནོ༑ །ཡོན་ཏན་གྱི་ཆེ་བ་སྟོབས་ལ་སོགས་པའི་ཡོན་ཏན་སྣ་ཚོགས་
པ་ཚོགས་གཉིས་ཀྱི་སྟོབས་ཀྱིས་རྣམ་པར་འཕེལ་ཞིང་། །སེམས་
ཅན་མི་གཏོང་བའི་ཆེ་བ་ནི་བྱམས་པའི་བསམ་པས་ཀུན་ནས་་་་་
བསླངས་ཏེ་རྟག་ཏུ་བསྡུ་དངོས་བཞིས་འགྲོ་བ་སྡུད་པར་བྱེད་དོ། །
ཐེག་པ་ཆེན་པོ་མདོ་སྡེའི་རྒྱན་ལས་སྒྲུབ་པའི་ལེའུ་སྟེ་དྲུག་་་་་་
པའོ།། །།
དེ་ཁོ་ན་ཉིད་ཀྱི་མཚན་ཉིད་ཀྱི་དབང་དུ་བྱས་ནས་བཤད་པ་ནི།
གཉིས་སུ་མེད་པའི་དོན་ནི་དོན་དམ་པ་ཡིན་པས་དེ་ཡང་ཀུན་ཏུ་་་་
བརྟགས་པ་དང་གཞན་གྱི་དབང་གི་མཚན་ཉིད་ཀྱིས་ནི་ཡོད་པ་་་་་
མིན་ཞིང་ཡོངས་སུ་གྲུབ་པའི་མཚན་ཉིད་ཀྱིས་ནི་མེད་པ་ཡང་་
མིན་ལ་མཚན་ཉིད་རྣམ་པ་གསུམ་པོ་འདི་དག་དེ་བཞིན་ཏེ་་་་་་
གཅིག་ཀྱང་མིན་ཞིང་གཞན་དབང་ཀུན་བཏགས་ཀྱིས་སྟོང་པ་དེ་་
ཡོངས་གྲུབ་ཡིན་པས་གཞན་ཡང་མིན་ལ། ཆོས་ཀྱི་དབྱིངས་འདུས་
མ་བྱས་པའི་ཕྱིར་སྐྱེ་བ་དང་འཇིག་པ་ཡང་མེད་ཅིང་ཀུན་ནས་་་་་
ཉོན་མོངས་པའི་ཆོས་འགགས་ཀྱང་དེའི་ཆོས་ཉིད་འབྲི་བར་མི་་་་་
འགྱུར་ཏེ། །གཉེན་པོའི་ཆོས་འཕེལ་ཡང་དེའི་ཆོས་ཉིད་འཕེལ་

272 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
བ་མེད་ཅིང་རང་བཞིན་གྱིས་ཀུན་ནས་ཉོན་མོངས་པ་ཅན་མ་་
ཡིན་པས་གཉེན་པོས་གསར་དུ་རྣམ་པར་དག་པར་འགྱུར་བའང་
མེད་ལ། །ལམ་གྱིས་གློ་བུར་གྱི་ཉོན་མོངས་པ་དང་བྲལ་བས་རྣམ་
པར་དག་པར་འགྱུར་བ་སྤྲོས་པ་བཅུ་བྲལ་བ་དེ་ནི་དོན་དམ་་་་་་
པའི་མཚན་ཉིད་དོ། །བདག་ཏུ་ལྟ་བའི་ཕྱིན་ཅི་ལོག་དགག་པ་ནི་
བདག་ཏུ་ལྟ་བ་བདག་ཉིད་ནི་བདག་གི་མཚན་ཉིད་མིན་ལ། །
ངན་པར་གནས་པ་ཉེ་བར་ལེན་པའི་ཕུང་པོ་ཡང་མིན་ཏེ་ཀུན་ཏུ་
བརྟགས་པའི་བདག་དང་མཚན་ཉིད་མི་འདྲ་བའི་ཕྱིར་རོ།
འདི་གཉིས་ལས་གཞན་མེད་པས་དེ་ལྟ་བས་ན་བདག་ནི་མེད་ཀྱི་་
བདག་ཏུ་ལྟ་བ་གང་ཡིན་པ་དེ་ནི་ནོར་བ་སྐྱེས་པ་ཡིན་པས། །
བདག་མེད་པ་དེ་ཡི་ཕྱིར་ཐར་པ་ཡང་ནོར་བ་ཙམ་གྱི་ར
བཞིན་བདག་ཏུ་འཛིན་པ་དེ་ཟད་པ་ཡིན་ཐག་སྦྲུལ་བཞིན་ནོ།
དོན་ལ་བདག་མེད་ན་ཐམས་ཅད་ཀྱིས་བདག་མེད་པའི་དོན་དེ་་
རྟོགས་པར་འགྱུར་རོ་ཞེ་ན་མ་ཡིན་ཏེ་ཇི་ལྟར་ན་འཁྲུལ་པ་ཙམ་་་་
སྟེ་བདག་ཏུ་འཛིན་པ་ལ་བརྟེན་པའི་སྐྱེ་བོ་ཡིས། །ཉེར་ལེན་གྱི་
ཕུང་པོ་འདུ་བྱེད་ཀྱི་སྡུག་བསྔལ་གྱི་རང་བཞིན་རྒྱུན་ཆགས་སུ་་་
གནས་པ་འདི་བདག་མེད་པར་རྟོགས་པར་མི་འགྱུར་ཏེ་ཟག་མེད་
ཀྱི་ཡེ་ཤེས་མེད་པའི་ཕྱིར་རོ། །འོ་ན་དེ་དག་གིས་སྡུག་བསྔལ་ཡང་མི་
རྟོགས་པར་འགྱུར་རོ་ཞེ་ན་སྡུག་བསྔལ་གྱི་རང་བཞིན་དེ་ནི་ཡེ་ཤེས་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽273
ཀྱིས་རིག་བྱ་མིན་ཏེ་སྡུག་བསྔལ་ཉམས་སུ་མྱོང་བས་རིག་པར་བྱ་་་
བ་ཉིད་ཡིན་ནོ་སྡུག་བསྔལ་མ་སྤངས་པས་སྡུག་བསྔལ་བར་འགྱུར་
བ་ཡིན་ལ་སྡུག་བསྔལ་དང་ལྡན་པའི་བདག་མེད་པའི་ཕྱིར་སྡུག་་་་
བསྔལ་བར་འགྱུར་བ་མེད་ཅིང༌། ྋ །གང་ཟག་ལ་བདག་མེད་པས་
ཆོས་ཙམ་དུ་ཟད་པའི་ཕྱིར་ཆོས་ཀྱི་རང་བཞིན་ཙམ་དང་ཆོས་ལ་་
བདག་མེད་པས་ཆོས་དེ་ཡི་རང་བཞིན་ཡང་ཇི་ལྟར་སྣང་བ་་་་་་
བཞིན་བདེན་པའི་དངོས་པོར་ཡོད་པ་མིན་ནོ། །ཡང་གང་གི་ཚེ་
འཇིག་རྟེན་གྱིས་དེ་དང་དེ་ལ་བརྟེན་ནས་དངོས་པོ་དེ་དང་དེ་
རབ་ཏུ་སྐྱེ་བ་མངོན་སུམ་དུ་མཐོང་སྟེ་འཇུག་ན། །གྲངས་ཅན་
སྐྱེ་བོ་རྣམས་ཇི་ལྟར་ན་དབང་ཕྱུག་ལ་སོགས་གཞན་གྱིས་བྱས་་་་
པ་ལ་བརྟེན་པར་བྱེད་དེ་མི་རིགས། །གང་ཕྱིར་ཡོད་པ་རྟེན་ཅིང་
འབྲེལ་བར་འབྱུང་བ་མི་མཐོང་བར་མེད་པ་བདག་ལ་སོགས་པ་་་་
མཐོང་བ། །འདི་འདྲ་བའི་མུན་ནག་གི་རྣམ་པ་དེ་གང་ཞིག་
ཡིན། །བདག་མེད་ན་ཐར་པ་པོ་དང་ཐར་པའི་ལམ་མེད་པས་ཐར་
བ་མེད་པ་དང་འཁོར་བ་དང་མྱ་ངན་ལས་འདས་པ་ལའང་ཁྱད་་་་་
པར་མེད་པར་འགྱུར་རོ་ཞེ་ན་ཆོས་ཙམ་འདི་ལ་དོན་དམ་པར་་་་
བདག་མེད་པ་མཉམ་པ་ཉིད་ཀྱི་ཚུལ་གྱིས་ཞི་བ་མྱ་ངན་ལས་་་་་་
འདས་པ་དང་། །སྐྱེ་བ་འཁོར་བ་དེ་གཉིས་ལ་ཁྱད་པ
ཡང་མེད་ལ། །འོན་ཀྱང་གང་དག་ཐར་པའི་ལམ་བསྒོམ་པ་དགེ་

274 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
བའི་ལས་རྣམས་བྱེད་པ་དག །མྱ་ངན་ལས་འདས་པ་སྐྱེ་བ་
ཟད་པས་སྡུག་ཀུན་ཞི་བ་འཐོབ་པར་བཤད་དོ། །ཕྱིན་ཅི་ལོག་
གི་གཉེན་པོ་བྱང་ཆུབ་སེམས་དཔས་ཚོགས་ལམ་པས་ཐབས་་་་་་
བསོད་ནམས་དང་ཤེས་རབ་ཡེ་ཤེས་ཀྱི། །རང་བཞིན་དུས་
མཐའ་ཡས་པ་བསྐུལ་པ་གྲངས་མེད་པའི་ཕ་རོལ་ཏུ་སོན་ང
མཐོང་ལམ་ཐོབ་པར་འགྱུར་བའི་ཚོགས་རྣམས་ལེགས་པར་་་་་་་་་་་.
བསགས་ནས། །སྦྱོར་ལམ་དུ་ཏིང་ངེ་འཛིན་ལ་བརྟེན་ནས་གསུང་
རབ་ཀྱི་ཆོས་ལ་སེམས་པ་ཤིན་ཏུ་རྣམ་པར་ངེས་ནས་བསྒོམ་པ་་
ཉིད་ཀྱི་ཕྱིར། །ཕྱི་རོལ་དོན་གྱི་རྣམ་པ་བརྗོད་པ་སྟེ་རྣམ་པར་
རྟོག་པའི་རྒྱུ་ཅན་ཡིན་པར་རྟོགས་སོ། །དེ་ཡིས་ཡིད་ཀྱིས་
བརྗོད་པ་ཙམ་དུ་དོན་ཐམས་ཅད་རིག་ནས། །དེར་སྣང་བའི་
སེམས་ཙམ་ལ་ནི་ཡང་དག་པར་གནས་ཏེ། །སྦྱོར་ལམ་གྱི་རྗེས་
དེ་ནས་མཐོང་ལམ་ཐོབ་པ་ན་ཆོས་དབྱིངས་གཟུང་འཛིན་་
གཉིས་ཀྱི་མཚན་ཉིད་དང༌། །བྲལ་བ་མངོན་སུམ་ཉིད་དུ་
རྟོགས་པར་འགྱུར་རོ། །ཚུལ་ཇི་ལྟར་རྟོགས་ཤེ་ན་དྲོད་རྩེ་བཟོད་
གསུམ་དུ་སེམས་ལས་གཞན་པའི་དམིགས་པ་གཟུང་བ་མེད་་་་་
པར་ནི་བློས་རིག་པར་བྱས་ནས། ྋ །དེ་ནས་ཆོས་མཆོག་ཏུ་
གཟུང་བ་མེད་ན་འཛིན་པ་ཡང་མེད་པའི་ཕྱིར་སེམས་ཀྱང་མེད་་་
པ་ཉིད་དུ་རྟོགས་ནས། །བློ་དང་ལྡན་པས་གཟུང་བ་དང་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽275
འཛིན་པ་གཉིས་པོ་མེད་པར་རིག་ནས། །མཐོང་ལམ་དུ་དེ་
གཉིས་དང་མི་ལྡན་པའི་ཆོས་ཀྱི་དབྱིངས་ལ་གནས་པ་ཡིན་ནོ།།
བློ་དང་ལྡན་པ་བསྒོམ་པའི་ལམ་དེ་ལ་གནས་པས་ནི་རྣམ་པར་མི་
རྟོག་པའི་ཡེ་ཤེས་ཀྱི་སྟོབས་ཀྱིས། །ས་གཉིས་པ་ནས་བཅུ་པའི་
བར་དུས་རྟག་ཏུ་ཀུན་ནས་མཉམ་པར་སོང་བ་ཡིས། །དེ་ལ་
བརྟེན་པའི་ཉེས་པའི་ཚོགས་ཀྱི་ཚང་ཚིང་གནས་ངན་ལེན་གྱི་་་་
མཚན་ཉིད་དག །དུག་སྨན་ཆེན་པོས་དུག་བཞིན་དུ་སེལ་
བར་བྱེད་དོ། །དོན་དམ་པའི་ཡེ་ཤེས་ཀྱི་ཆེ་བ་ཉིད་ཀྱི་དབང་དུ་
བྱས་ནས་བཤད་པ་ནི་བྱང་ཆུབ་སེམས་དཔའ་དོན་དམ་པའི་ཡེ་་་་་
ཤེས་ལ་ཞུགས་པ་དེས་ཐུབ་པས་གསུངས་པའི་དམ་པའི་ཆོས་་་་་
མིང་ཚིག་ཡི་གེའི་སྒོ་ནས་ལེགས་པར་བཞག་པ། །རྩ་བའི་སེམས་
བསྡུས་པའི་ཆོས་ལ་དམིགས་པས་ཆོས་ཀྱི་དབྱིངས་ལ་བློ་གྲོས་་་་་་
བཞག་སྟེ། །དྲན་པ་ལ་གང་དང་གང་རྒྱུ་བ་ཐམས་ཅད་རྟོག་པ་
ཙམ་དུ་རིག་པའི་བརྟན་པ་དག །མྱུར་དུ་ཡོན་ཏན་རྒྱ་མཚོའི་
ཕ་རོལ་ཏུ་འགྲོ་སྟེ་སངས་རྒྱས་པར་འགྱུར་རོ། །ཐེག་པ་ཆེན་པོ་
མདོ་སྡེའི་རྒྱན་ལས་དེ་ཁོ་ན་ཉིད་ཀྱི་ལེའུ་སྟེ་བ་བ་་་་་་་་་་་་
པའོ།། །།
མཐུའི་མཚན་ཉིད་ཀྱི་རྣམ་པར་དབྱེ་བའི་དབང་དུ་བྱས་ཏེ་རང་
བཞིན་གྱི་དོན་བཤད་པ་ནི་གཞན་གྱི་སྐྱེ་བ་ཤེས་པ་ནི་འཆི་འཕོ་དང་

276 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
སྐྱེ་བ་མངོན་པར་ཤེས་པ་དང་དེ་དག་གི་ངག་ཤེས་པ་ནི་ལྷའི་རྣན་་་་
བའི་མངོན་པར་ཤེས་པ་དང་དེ་དག་གི་སེམས་ཤེས་པ་ནི་སེམས་ཀྱི་
རྣམ་གྲངས་མངོན་པར་ཤེས་པ་དང་། སྔོན་དགེ་བ་དང་མི་དགེ་
བ་བསྐྱེད་པར་ཤེས་པ་ནི་སྔོན་གྱི་གནས་མངོན་པར་ཤེས་པ་དང་། །
གང་ན་གདུལ་བྱ་དག་འཁོད་པ་དེ་ཡི་གནས་སུ་འགྲོ་བར་ཤེས་པ་་་་
ནི་རྫུ་འཕྲུལ་གྱི་ཡུལ་མངོན་པར་ཤེས་པ་དང་འཁོར་བ་ལས་ངེས་་་་
པར་འབྱུང་བའི་ཐབས་མངོན་སུམ་དུ་ཤེས་པ་གང་ཡིན་པ་ནི་་་་་
ཟག་པ་ཟད་པའི་མངོན་པར་ཤེས་པ་སྟེ། དེ་ལྟར་ན་ཤེས་པ་གང་
ཞིག་ཡུལ་དང་དུས་ཀུན་ཏུ་འགྲོ་ཞིང་དོན་དྲུག་པོ་དེ་དག་རབ་ཏུ་་
དབྱེ་བ་དང་བཅས་པ་ལ། །ཐོགས་པ་མེད་པ་གཞན་གྱིས་མི་
གཡོ་བས་བརྟན་པ་ཐོབ་པའི་བྱང་ཆུབ་སེམས་དཔའི་མཐུ་ཡིན་་
ནོ། །རྒྱུའི་དོན་ལ་རྟེན་ནི་བསམ་གཏན་བཞི་པ་ཤིན་ཏུ་རྣམ་
པར་དག་པ་ཐོབ་ནས། །ཡེ་ཤེས་ནི་རྣམ་པར་མི་རྟོག་པའི་ཡེ་
ཤེས་ཡོངས་སུ་བཟུང་བ་དང་། ྋ །ཡིད་ལ་བྱེད་པ་ནི་ཇི་ལྟར་
རང་རང་གི་རྣམ་གནས་ཡིད་ལ་བྱེད་པ་ལས། །བྱང་ཆུབ་
སེམས་དཔའ་མངོན་པར་ཤེས་པའི་མཐུ་གྲུབ་པ་ཡི་རང་བཞིན་་་་་
ཉན་ཐོས་སོགས་ལས་ཁྱད་པར་དུ་འཕགས་པའི་དམ་པ་ཐོབ་་་་
པར་འགྱུར་རོ། ྋ ྋ །མཐུའི་འབྲས་བུ་ནི་རྒྱལ་སྲས་གང་གིས་
འཕགས་པའི་གནས་པ་རྣམ་ཐར་སྒོ་གསུམ་དང་ལྷའི་གནས་པ་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽277
བསམ་གཟུགས་ཀྱི་སྙོམས་འཇུག་དང་ཚངས་པ་ཡི། །གནས་པ་
ཚད་མེད་པ་བཞི་ཉན་རང་གིས་གཞལ་དུ་མེད་པས་དཔེ་མེད་པ་་་་
རྒྱ་ཆེ་བས་རྟག་ཏུ་གནས་པ་དང༌། །ཕྱོགས་བཅུ་རྣམས་སུ་དེ་
སོང་ནས་སངས་རྒྱས་རྣམས་དང་སེམས་ཅན་རྣམས་ལ་རིམ་པ་
ལྟར༑ །ཡང་དག་པར་མཆོད་པར་བྱེད་ཅིང་ཆོས་བསྟན་ནས་
རྒྱུད་རྣམ་པར་དག་པ་སྐྱེད་པར་བྱེད་དོ། །ལས་རྣམ་པ་དྲུག་ལས་
མཐོང་བའི་ལས་དང་སྟོན་པའི་ལས་ལས་བརྩམས་ཏེ་བཤད་པ་ནི་་་་
ཆགས་པ་དང་འཇིག་པ་བཅས་པ་དང་སེམས་ཅན་དང་
བཅས་པ་ཡི། །འཇིག་རྟེན་གྱི་ཁམས་ཀུན་སྒྱུ་མ་ལྟ་བུར་
མཐོང་ལ། །དབང་བཅུ་ཚེ། ཏིང་འཛིན། ཡོ་བྱད། ལས། སྐྱེ་བ།
མོས་པ། སྨོན་ལམ། རྫུ་འཕྲུལ། ཡེ་ཤེས། ཆོས་དང་ལྡན་པ་ཇི་
ལྟར་འདོད་པ་བཞིན་དེ་དག་དང༌། །གཞན་ཡང་ས་གཡོ་བ་ལ་
སོགས་པའི་རྣམ་བཅས་སྣ་ཚོགས་དག་ཀྱང་ཡང་དག་པར་་
སྟོན་ཏོ།ྋ །འོད་ཟེར་གྱི་ལས་ལས་བརྩམས་ཏེ་བཤད་པ་ནི་སྐུ་ལས་
འོད་ཟེར་བཏང་བས་ཤིན་ཏུ་སྡུག་བསྔལ་བའི། །ངན་སོང་
བ་དག་དད་པ་བསྐྱེད་ནས་མཐོ་རིས་སུ་འགྲོ་བར་བྱེད་པ་དང་།།
བདུད་ཀྱི་གནས་གཞལ་མེད་ཁང་མཐོ་ཞིང་མཛེས་པ་དག །
བདུད་དང་བཅས་པ་ཀུན་ཏུ་བསྐྱོད་ཅིང་སྐྲག་པར་བྱེད་དོ། །
རྣམ་པར་རོལ་པའི་ལས་དང་སྤྲུལ་པའི་ལས་ལས་བརྩམས་ཏེ་བཤད་

278 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
པ་ནི་རྒྱལ་སྲུས་དེ་ནི་མཆོག་གི་ཚོགས་ཏེ་འཁོར་གྱི་དཀྱིལ་འཁོར་་
གྱི་ནང་དུ་ཏིང་ངེ་འཛིན། །དཔག་ཏུ་མེད་པ་ལ་མཉམ་པར་
བཞག་པའི་རྣམ་པར་རོལ་པ་ཀུན་ཏུ་སྟོན་ཅིང་བཟོའི། །ལས
ཀྱི་གནས་སྤྲུལ་པ་དང་གདུལ་བའི་དབང་གིས་ཇི་ལྟར་འདོད་པ་་
ལྟར་སྐྱེ་བ་དང་དགའ་ལྡན་གྱི་གནས་ན་བཞུགས་པ་ལ་སོགས་པ་་་་
ལྟར་སྟོན་པ་མཆོག་གི་སྤྲུལ་པ་ཡིས། །སེམས་ཅན་རྣམས་ཀྱི་
དོན་དུ་འཁོར་བ་མ་སྟོངས་ཀྱི་བར་དུས་ཀུན་ཏུ་གནས་སོ། །
མངོན་ཤེས་ཀྱི་ལས་དྲུག ་།ཞིང་ཡོངས་སུ་དག་པའི་ལས་ལས་
བརྩམས་ཏེ་བཤད་པ་ནི་ཡེ་ཤེས་དག་ལ་དབང་བའི་ཕྱིར་སངས་
རྒྱས་ཀྱི་ཞིང་རྣམས་ནི། །ཇི་ལྟར་འདོད་པ་བཞིན་ཤེལ་དང་བེ་
ཌཱུརྱ་ལ་སོགས་པའི་རང་བཞིན་ཀུན་ཏུ་བསྟན་པའི་ཕྱིར་སྣོད་
ཡོངས་སུ་དག་པ་ཐོབ་ལ།ྋ །སངས་རྒྱས་ཀྱི་མཚན་མི་གྲགས་
པར་སྐྱེས་པའི་སེམས་ཅན་རྣམས་ལ་སངས་རྒྱས་ཀྱི་མཚན།
ཡང་དག་པར་བསྒྲགས་པས་དད་པ་ལེན་དུ་བཅུག་ནས་དེ་དག་
དེ་དང་མི་འབྲལ་བའི་འཇིག་རྟེན་གྱི་ཁམས་གཞན་དུ་འགྱེད་་་་་་་
པར་བྱེད་དོ། །བཅུད་དག་པའོ། །ལྡན་པའི་དོན་ལས་བརྩམས་ཏེ་
བཤད་པ་ནི་འདབ་གཤོག་ཀུན་ཏུ་རྒྱས་པའི་བྱ་དེ་རང་གང་་
འདོད་པའི་སར་ཕྱིན་པ་བཞིན་དུ། །མངོན་པར་ཤེས་པ་དྲུག་དང་
ལྡན་པའི་རྒྱལ་སྲས་རྣམས་ཀྱང་སེམས་ཅན་སྨིན་པར་བྱེད་པར་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽279
ནུས་པ་ཉིད་དང་། །དེ་ལྟར་སྨིན་པ་ལ་སངས་རྒྱས་རྣམས་ལས་
ནི་ཤིན་ཏུ་བསྔགས་པ་འཐོབ་པ་དང༌། །སྐྱེ་དགུ་རྣམས་ལ་
ཕན་པར་བྱེད་པས་རྒྱལ་སྲས་དེའི་ཚིག་གཟུང་བར་འོས་པར་་་་་
འགྱུར་རོ། །འཇུག་པའི་དོན་ལས་བརྩམས་ཏེ་བཤད་པ་ནི་མངོན་
པར་ཤེས་པ་དྲུག་དང་རིག་པ་གསུམ་དང༌། །རྣམ་ཐར་
་་་་་་་་་བརྒྱད་དང་དེ་བཞིན་དུ་ཟིལ་གྱིས་གནོན་པའི་སྐྱེ་མཆེད་་
བརྒྱད་དང༌། །ཟད་པར་གྱི་སྐྱེ་མཆེད་བཅུ་དང༌། །ཏིང་ངེ་
འཛིན་དཔག་ཏུ་མེད་པ་རྣམས་ནི་བརྟན་པ་ཐོབ་པའི་མཐུ་་་་
ཡིན་ནོ། །དེའི་ཆེ་བའི་བདག་ཉིད་བརྗོད་པའི་ཕྱིར་བཤད་པ་ནི་
བྱང་ཆུབ་སེམས་དཔའ་དེ་ནི་བདག་ཉིད་ཡེ་ཤེས་ལ་དབང་
མཆོག་ཐོབ་པའི་བློ་དང་ལྡན་པས། །འགྲོ་བ་ཉོན་མོངས་པས་
རང་དབང་མེད་པ་དག་རང་དབང་ཡོད་པ་ལ་བཀོད་པ་དབང་
གི་ཆེ་བ་དང་རྟག་ཏུ། །གཞན་ལ་ཕན་པར་བྱ་བ་ལ་གཅིག་ཏུ་
མངོན་པར་དགའ་སྟེ་གནས་པ་ནི་མངོན་པར་དགའ་བའི་ཚེཆེ་བ་་་་
དང་།༑ སེང་གེ་བཞིན་དུ་འཁོར་བའི་སྡུག་བསྔལ་གྱིས་འཇིགས་
པ་མེད་པ་རབ་ཏུ་བརྟན་པར་སྲིད་པ་ན་སྤྱོད་པ་ཡོན་ཏན་གྱི་ཆེ་་་
བ་ཡིན་ནོ། །ཐེག་པ་ཆེན་པོ་མདོ་སྡེའི་རྒྱན་ལས་མཐུའི་ལེའུ་
སྟེ་བརྒྱད་པའོ།། །།
བྱང་ཆུབ་སེམས་དཔའ་ཡོངས་སུ་སྨིན་པ་བསྡུ་བ་ནི་ཐེག་པ་ཆེན་

280 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
པོའི་ཆོས་ལ་དགའ་བ་དང་དེ་སྟོན་པ་པོ་ལ་དད་པ་དང་ཉོན་་
མོངས་པ་རྣམས་རབ་ཏུ་ཞི་བ་དང་སེམས་ཅན་ལ་སྙིང་བརྩེ་བ་་་་་
དང༌། །དཀའ་བ་སྤྱོད་པ་ལ་བཟོད་པ་དང་སྡེ་སྣོད་གསུམ་ལེན་པ་
དང་འཛིན་པ་དང་ཁོང་དུ་ཆུད་པ་ལ་ཡིད་གཞུངས་པ་དང་
རྟོགས་པར་བྱ་བ་ལ་མཐུ་ཅན་ཉིད་དང་ནི། །བདུད་དང་ཕས་ཀྱི་
རྒོལ་བ་དག་གིས་མི་འཕྲོགས་པ་དང་ཉོན་མོངས་པ་སྤོང་བའི་་་་་་
ཡན་ལག་དད་པ། གཡོ་སྒྱུ་མེད། ནད་མེད། རྟེན་མཐུ་ལྡན་རྣམས་
དང་ལྡན་པ་རྣམས་ཆེན་པོར་གྱུར་པ་རབ་དང་ལྡན་པ། རྣམ་པ་
དགུ་པོ་དེ་ནི་རྒྱལ་སྲས་ཀྱིས་བདག་ཉིད་ཡོངས་སུ་སྨིན་པའི་་་་
མཚན་ཉིད་དུ་རིག་པར་བྱའོ། །དགའ་བ་ཡོངས་སུ་སྨིན་པ་ལས་
བརྩམས་ཏེ་བཤད་པ་ནི་གྲོགས་པོ་མཆོག་ལ་སོགས་པ་སྟེ་སྐྱེས་བུ་་
དམ་པ་ལ་བརྟེན་པ་དང་དམ་པའི་ཆོས་ཉན་པ་དང་ཚུལ་བཞིན་་་་
ཡིད་ལ་བྱེད་པ་གསུམ་དང་བརྩོན་པ་རབ་ཕུན་སུམ་ཚོགས་པར་་
རྩོམ་པ་དང༌། །དགའ་བ་མཐར་ཕྱིན་པ་དམ་པ་སྟེ་བསམ་གྱིས་
མི་ཁྱབ་པའི་གནས་ལ་ཐེ་ཚོམ་མེད་པ་དང་ནི་ཆོས་མཆོག་སྡུད་་་་
པ་ནི་ཐེག་པ་ཆེན་པོའི་ཆོས་སྲུང་བ་སྟེ་དེ་ལ་ཞུགས་པ་རྣམས་འཚེ་་་་
བ་དག་ལས་སྲུང་བའི་ཕྱིར་རོ། །དམ་ཆོས་ཆེར་གཟུང་ཕྱིར་ནི་
སྙིང་རྗེ་ཅན་བྱང་ཆུབ་སེམས་དཔའ། །ཐེག་ཆེན་ལ་དགའ་བ་
ཡང་དག་པར་ཡོངས་སུ་སྨིན་པའི་མཚན་ཉིད་ཡིན་པར་་་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་་གསུང་གསུང་འབུམའབུམ།། ༼ང༽281
འདོད་དོ། །དེ་ཡང་གྲོགས་པོ་མཆོག་ལ་སོགས་པ་ནི་རྒྱུ་དང་བརྩོན་
པ་རབ་ལ་སོགས་པ་ནི་ཡོངས་སུ་སྨིན་པ་དང་ཆོས་མཆོག་སྡུད་པ་ནི་
ལས་ཡིན་ནོ། །དད་པ་ཡོངས་སུ་སྨིན་པ་ལས་བརྩམས་ཏེ་བཤད་པ་
ནི་སངས་རྒྱས་ཀྱི་ཡོན་ཏན་ཤེས་པ་རྒྱུ་དང་ཤེས་ནས་དད་པ་ཐོབ་
པའི་ཕྱིར་སེམས་ཀྱང་མི་ཕྱེད་པ་ནི་རང་བཞིན་དང༌། །དད་པ་
སྨིན་པའི་བྱེད་ལས་ཏིང་ངེ་འཛིན་མྱུར་དུ་ཐོབ་པ་དང་དེའི་་་་་་་
འབྲས་བུ་མངོན་པར་ཤེས་པ་ལ་སོགས་པ་ཉམས་སུ་མྱོང་བ་ནི་་་་་་་
ལས་ཏེ། །སྟོན་པ་ལ་ཡིད་ཆེས་པར་བྱ་བའི་ཕྱིར་རྒྱལ་སྲས་
རྣམས་ཀྱི། །དད་པ་ཡང་དག་པར་ཡོངས་སུ་སྨིན་པའི་མཚད་
ཉིད་ཡིན་པར་འདོད་དོ། །རབ་ཏུ་ཞི་བ་ཡོངས་སུ་སྨིན་པ་ལས་
བརྩམས་ཏེ་བཤད་པ་ནི་རྒྱུ་དྲན་པ་དང་ཤེས་བཞིན་དག་གིས་་་་་་་་
དབང་པོ་ཤིན་ཏུ་སྡོམ་ཞིང་ཉོན་མོངས་པ་ཅན་གྱི་རྟོག་པ་སྤོང་
བ་ནི། ྋ །རང་བཞིན་དང་གཉེན་པོ་བསྒོམ་པ་ལ་བར་ཆད་མེད་
ཅིང་དགེ་བ་ལ་མངོན་པར་དགའ་བ་ལས་ཏེ། ྋ །རྒྱལ་བའི་
སྲས་ཀྱིས་ཉོན་མོངས་པ་བསལ་བར་བྱ་བའི་ཕྱིར། །རབ་ཏུ་ཞི་
བ་ཡང་དག་པར་ཡོངས་སུ་སྨིན་པའི་མཚན་ཉིད་ཡིན་པར་
འདོད་དོ། །སྙིང་བརྩེ་བ་ཡོངས་སུ་སྨིན་པའི་མཚན་ཉིད་ཀྱི་དབང་
དུ་བྱས་ཏེ་བཤད་པ་ནི། རང་བཞིན་ཏེ་རིགས་ཀྱི་མཐུས་སྙིང་
བརྩེ་བ་དང་དམིགས་རྐྱེན་གཞན་གྱི་སྡུག་བསྔལ་མཐོང་བ་ལས་་

282 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
རྔ་བརྩེ་བ་དང་། །ཐེག་པ་དམན་པའི་སེམས་ཀྱང་ཡང་དག་
པར་རབ་ཏུ་སྤོང་བ་ནི། །རྒྱུ་དང་ཡོངས་སུ་སྨིན་པ་གོང་དུ་འཕེལ་
ཏེ་ཁྱད་པར་དུ་འགྲོ་བ་ནི་རང་བཞིན་དང་ཕྱིར་མི་ལྡོག་པའི་ས་་་་
ལ་འགྲོ་བའི་རྣམ་པ་ཐམས་ཅད་ལས་མཆོག་ཏུ་གྱུར་པའི་ལུས་་་་་་
ཐོབ་པ་ནི་ལས་ཏེ། དེ་དག་ནི་གཞན་ལ་སྙིང་བརྩེ་བ་ཡོངས་སུ་
སྨིན་པའི་མཚན་ཉིད་དོ། །
༈ ལྡེབ། ནས། བར། ལེའུ་བཅུ་པའི་དེ་བཞིན་ག
དེ་ནི་སོགས་ནས་
མི་ཟད་པ་ཉིད་ཀྱི་འབྲས་བུ་ཅན་ནོ། །ཞེས་པའི་བར།
དེ་བཞིན་གཤེགས་པ་དེ་ནི་གནས་གྱུར་པའི་ཟག་པ་མེད་པའི་
དབྱིངས་དེར་བཞུགས་ནས། དཔེར་ན་རི་དབང་མཐོན་པོའི་
སྟེང་ན་བཞུགས་པ་བཞིན་འགྲོ་བ་ཀུན་ལ་གཟིགས་ནས། །ཞི་
བར་མངོན་དགའི་འགྲོ་བ་ཉན་ཐོས་དང་རང་སངས་རྒྱས་་་
རྣམས་ལའང་ཐབས་ཤེས་སྤངས་པས་ཐུགས་རྗེ་སྐྱེ་ན། །སྲིད་པ་
ལ་མངོན་པར་དགའ་བའི་སྐྱེ་བོ་གཞན་ལ་ཐུགས་རྗེ་སྐྱེ་བ་ཅི་་་་་་་
ཞིག་སྨོས། ་།དེ་བཞིན་གཤེགས་པ་རྣམས་ཀྱི་གནས་ཡོངས་སུ་
འགྱུར་བ་ནི་གཞན་དོན་ལ་འཇུག་པ་དང༌། ཆོས་ཐམས་ཅད་
ལས་ཁྱད་ཞུགས་པའི་ཕྱིར་མཆོག་ཏུ་རབ་ཏུ་འཇུག་པ་དང་ཀུན་་་
ནས་ཉོན་མོངས་པའི་རྒྱུ་ཡུལ། ཡིད། བག་ཉལ་ལ་མི་འཇུག་པ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽283
དང༌།༑ །ཀུན་ནས་ཉོན་མོངས་པ་རྣམས་ལྡོག་པ་དང་རྟག་ཏུ་
སེམས་ཅན་གྱི་དོན་ལ་ཀུན་ཏུ་མི་ཉམས་པས་སམ་གཉེན་པོ་ཀུན་ལ་
འཇུག་པ་དང་མངོན་པར་རྫོགས་པ་བྱང་ཆུབ་པ་དང་ཡོངས་སུ་མྱ་་
ངན་ལས་འདས་པ་སྟོན་པ་གཉིས་ལ་འཇུག་པ་དང་འཁོར་འདས་་
གཉིས་ལ་མི་གནས་པའི་ཕྱིར་འཁོར་འདས་མཉམ་ཉིད་རྟོགས་པས་་
འདུས་བྱས་དང་འདུས་མ་བྱས་གཉིས་ལ་མི་འཇུག་པས་མི་གཉིས་་
པ༷་དང་། །ཉོན་མོངས་ས་བོན་བཅས་སྤང་བའི་ཆ་ནས་ཉན་ཐོས་
དང་རང་སངས་རྒྱས་དག་དང་རྣམ་པར་གྲོལ་བ་འདྲ་བ་ཉིད་ཀྱིས་་་
མཉམ་པར་འཇུག་པ་དང་སྟོབས་ལ་སོགས་པ་སངས་རྒྱས་ཀྱི་ཤེས་་
སྒྲིབ་སྤངས་པས་ཆོས་རྣམས་ཀྱིས་ཁྱད་པར་དུ་འཕགས་པར་་
འཇུག་པ་དང་ཐེག་པ་ཐམས་ཅད་སྟོན་པར་འགྲོ་བའི་ཕྱིར་ཕྲིན་
ལས་ཀུན་ཏུ་འགྲོ་བའི་བདག་ཉིད་བཅུ་ནི། ྋ ྋ །དེ་བཞིན་
གཤེགས་པ་རྣམས་ཀྱི་གནས་ཡོངས་སུ་གྱུར་པ་ཡིན་པར་་་་་་་
འདོད་དོ། །དཔེ་ཇི་ལྟར་ན༵་ནམ་མཁའ་ནི་དུས་རྟག་ཏུ་ཡུལ་
ཀུན་ཏུ་སོང་བར་འདོད་པ། །དེ་བཞིན་དུ་སངས་རྒྱས་ཀྱི་ཕྲིན་
ལས་དེ་ཡང་དུས་རྟག་ཏུ་ཡུལ་ཀུན་ཏུ་སོང་བར་འདོད་དོ།
བཤད་པ་ནི་ཇི་ལྟར་ན་ནམ་མཁའ་ནི་གཟུགས་སུ་གྱུར་པ་བུམ་་་
པ་ལ་སོགས་པ་ཀུན་ཏུ་སོང་བ། ། དེ་བཞིན་དུ་སངས་རྒྱས་ཀྱི་
ཕྲིན་ལས་དེ་ཡང་སེམས་ཅན་གྱི་ཚོགས་ཀུན་ཏུ་དེའི་ཆོས་ཉིད་་་་

284 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
ཀྱི་རང་བཞིན་དུ་སོང་བ་ཡིན་ཏེ་སེམས་ཅན་ཐམས་ཅད་བདག་་་་་
ཉིད་དུ་ཞལ་གྱིས་བཞེས་པ་ཡོངས་སུ་གྲུབ་པ་ལས་རིག་པར་བྱའོ། །
ཐམས་ཅད་དུ་སོང་བ་ཡིན་ཡང་ཇི་ལྟར་ཆུ་ཡི་སྣོད་ཆག་པར་གྱུར་
ན༑ །དེར་ཟླ་བའི་གཟུགས་བརྙན་མི་སྣང་བ། །དེ་བཞིན་དུ་
སེམས་ཅན་ངན་པ་རྣམས་ལ། །རང་གི་ལས་ཉོན་གྱི་དབང་གིས་
སངས་རྒྱས་ཀྱི་གཟུགས་རཱུ་པ་ཀྱང་མི་སྣང་ངོ་། །མྱ་ངན་ལས་
འདས་པ་ནའང་ཕྲིན་ལས་རྒྱུན་ཆད་པ་མེད་པའི་ཚུལ་ནི་དཔེ་ཇི་"་་་
ལྟར་ན་མེ་ནི་བུད་ཤིང་ཡོད་པའི་གནས་གཞན་དུ་འབར་ཞིང་།
དེ་མེད་པའི་གནས་གཞན་དུ་ཞི་བར་འགྱུར་བ་ལྟར། །དེ་
བཞིན་དུ་སངས་རྒྱས་རྣམས་ལ་ཡང་། །གང་དུ་གདུལ་བྱ་ཡོད་
མེད་ཀྱིས་སྣང་བ་དང་མི་སྣང་བར་ཤེས་པར་བྱའོ། །སངས་རྒྱས་
ཀྱི་མཛད་པ་ལྷུན་གྱིས་གྲུབ་ཅིང་རྒྱུན་མི་འཆད་པའི་ཚུལ་བཤད་པ་་་་
ནི༑ ཇི་ལྟར་ན་སུམ་ཅུ་རྩ་གསུམ་པའི་ལྷའི་བསོད་ནམས་ལས་
གནས་ཀྱི་རྔ་དག་སྐྱེས་བུའི་རྩོལ་བས་མ་བརྡུངས་པར། །འདུས་
བྱས་ཐམས་ཅད་ལ་མི་རྟག་པ་ལ་སོགས་པ་སྟོན་པའི་སྒྲ་ནི་ཀུན་ཏུ་་
འབྱུང་བ་ལྟར། །དེ་བཞིན་དུ་རྒྱལ་བ་རྣམས་ཀྱང་ཟག་མེད་
དབྱིངས་ན་རྣམ་པར་རྟོག་པའི་གཟོ་མེད་པར། །གདུལ་བྱའི་
ཁམས་དང་མཐུན་པའི་བཤད་པ་དག་ནི་ཀུན་དུ་འབྱུང་ངོ་།
ཇི་ལྟར་ན་ནོར་བུ་རིན་པོ་ཆེ་འབད་པ་མེད་པར། །རང་གི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽285
འོད་ནི་ཀུན་ཏུ་སྟོན་པ་ལྟར། །སངས་རྒྱས་རྣམས་ཀྱང་རྣམ་
པར་རྟོག་པའི་གཟོ་མེད་པར། །དེ་བཞིན་དུ་སྐུ་ཡི་མཛད་པ་
དག་ཀྱང་ངེས་པར་སྟོན་པ་ཡིན་ནོ། །ཇི་ལྟར་ནམ་མཁའ་ལ་
འཇིག་རྟེན་གྱི། །ཆགས་པ་དང་འཇིག་པའི་བྱ་བ་རྒྱུན་མི་
འཆད་པར་སྣང་བ། །དེ་བཞིན་དུ་ཟག་པ་མེད་པའི་དབྱིངས་
ན་ཡང་། །རྒྱལ་བའི་མཛད་པ་རྒྱུན་མི་འཆད་པར་སྣང་ངོ་། །
དེ་བཤད་པ་ནི་ཇི་ལྟར་ནམ་མཁའ་ལ་དུས་རྟག་ཏུ་ནི། །འཇིག་
རྟེན་ཆགས་འཇིག་གི་བྱ་བ་ཉམས་ཤིང་འབྱུང་བ་ལྟར། །དེ་
བཞིན་དུ་ཟག་པ་མེད་པའི་དབྱིངས་ན་ཡང་། སངས་རྒྱས་
ཀྱི་ཕྲིན་ལས་གདུལ་བྱ་ཡོད་མེད་ཀྱིས་སྐྱེ་ཞིང་འབྲིའོ། །ཟག་པ་
མེད་པའི་དབྱིངས་ཟབ་པའི་ཚུལ་ལས་བརྩམས་ཏེ་བཤད་པ་ནི་སྔ "
མ་སོ་སོའི་སྐྱེ་བོའི་ཆོས་ཉིད་དང་ཕྱི་མར་ཏེ་འཕགས་པའི་ཚོས་་་་་
ཉིད་ལ་ཁྱད་པར་མེད་ཀྱང་། །སྒྲིབ་པ་ཀུན་གྱི་དྲི་མ་མེད་པར་
གྱུར་པས། །དེ་བཞིན་ཉིད་ནི་སངས་རྒྱས་སུ་འདོད་པས། །སྔ་
ཕྱི་ཁྱད་པར་མེད་པས་གསར་དུ་དག་པ་ཡང་མ་ཡིན་ལ་ཕྱིས་དྲི་མ་
དག་པའི་ཕྱིར་མ་དག་པ་ཡང་མིན་ནོ། །སྟོང་པ་ཉིད་རང་བཞིན་
གྱིས་འོད་གསལ་བ་ནི་གློ་བུར་དྲི་མས་རྣམ་པར་དག་པར་གྱུར་ན།
དེ་བཞིན་ཉིད་གང་ཟག་དང་ཆོས་ཀྱི་བདག་མེད་པ་གནས་ལུགས་་
མཆོག་གི་བདག་ཐོབ་པས། སངས་རྒྱས་རྣམས་ཀྱི་མཆོག་ཏུ་

286 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
དག་པའི་བདག་ཐོབ་པའི་ཕྱིར། །དེ་ནི་བདག་ཉིད་ཆེན་པོ་
རྣམས་ཀྱིས་རྟོགས་པའི་བདག་ཏུ་འགྱུར་རོ། །རྒྱུ་མཚན་དེའི་
ཕྱིར་ན་སངས་རྒྱས་ཉིད་ནི་གང་ཟག་དང་ཆོས་ལ་བདག་མེད་་
པའི་མཚན་ཉིད་ཡིན་པས་དེའི་རྣམ་པས་ཡོད་པ་མིན་ཞིང་།
སྤྲོས་བྲལ་རྣམ་པར་དག་པའི་བདག་ཉིད་ཡིན་པའི་ཕྱིར་དེའི་རང་་
བཞིན་མེད་པར་ཡང་ནི་མི་བརྗོད་དོ། །དེ་ལྟར་སངས་རྒྱས་
ལ་དེ་བཞིན་གཤེགས་པ་ནོངས་ཕན་ཆད་ཡོད་དམ་མེད་ཅེས་བྱ་བ་་་
ལ་སོགས་པ་དེ་སྐད་དུ་འདྲི་ན། །ལུང་མ་བསྟན་པའི་ཚུལ་དུ་
འདོད་དོ། །ཇི་ལྟར་ལྕགས་ལ་ཚ་བ་ཞི་བ་དང༌། །མིག་ལ་
རབ་རིབ་ཞི་བ་ན་གདུང་བ་དང་རབ་རིབ་ཡོད་པའང་མ་ཡིན་ལ་་
ཞི་བའི་མཚན་ཉིད་མེད་པའང་མ་ཡིན་པ་ལྟར། །སངས་རྒྱས་
རྣམས་ཀྱི་ཉོན་སྒྲིབ་སྤངས་པའི་སེམས་དང་ཤེས་སྒྲིབ་སྤངས་པའི་་
ཡེ་ཤེས་ལ། ྋ།འདོད་ཆགས་དང་མ་རིག་པ་དག་ཡོད་པར་མི་
བརྗོད་པ་དང་སེམས་དང་ཤེས་རབ་རྣམ་པར་གྲོལ་བ་ནི་མེད་་་་་་
པར་ཡང་ནི་མི་བརྗོད་དོ། ྋ །ཟག་པ་མེད་པའི་དབྱིངས་ན་
སངས་རྒྱས་རྣམས། །ནམ་མཁའ་ལྟར་ལུས་ནི་མེད་ཕྱིར་
དང༌། །སྔོན་གྱི་སྟེ་བྱང་ཆུབ་སེམས་དཔའི་དུས་ཀྱི་ལུས་རང་
རྗེས་སུ་འབྲང་བའི་ཕྱིར། །གཅིག་མིན་ཞིང་མང་པོ་ཉིད་ཀྱང་
མ་ཡིན་ནོ། །སྟོབས་དང་མི་འཇིགས་པ་ལ་སོགས་པ་སངས་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽287
རྒྱས་ཀྱི་ཆོས་རྣམས་འབྱུང་བ་ལ། །བྱང་ཆུབ་ཆེན་པོ་དེ་ནི་རི
ཆེན་གྱི་འབྱུང་གནས་དང་འདྲ་ལ། །འགྲོ་བ་མཐའ་ཡས་པའི་
དགེ་བའི་ལོ་ཏོག་བསྐྱེད་པ་ལ། །སྤྲིན་ཆེན་པོ་དང་ཡང་འདྲ་
བར་འདོད་དོ། །བསོད་ནམས་དང་ཡེ་ཤེས་ཀྱི་ཚོགས་གཉིས་
རབ་ཏུ་རྫོགས་པའི་ཕྱིར། ཟླ་བའི་དཀྱིལ་འཁོར་ཉ་གང་བ་ལྟ་
བུར་འདོད་ཅིང་། ཡེ་ཤེས་ཀྱི་མཐུ་ལས་ཆོས་ཀྱི་སྣང་བ་ཆེན་པོ་
འབྱིན་པར་བྱེད་པའི་ཕྱིར། །ཉི་མ་ཆེན་པོ་དང་འདྲ་བར་
འདོད་དོ། །དཔེ་ཇི་ལྟར་ནུ་ཉི་མའི་དཀྱིལ་འཁོར་གྱི། །འོད་
ཟེར་དཔག་ཏུ་མེད་པ་དག་ནུས་པ་གཅིག་ཏུ་འདྲེས་ཤིང༌། །
རྟག་ཏུ་ལོ་ཏོག་སྨིན་པ་ལ་སོགས་པའི་བྱ་བ་གཅིག་ལ་འཇུག་་་་་་
པར་བྱས་ནས། །འཇིག་རྟེན་ལ་ཡང་མུན་པ་བསལ་ཏེ་སྣང་བར་
བྱེད་པ། །དེ་བཞིན་དུ་ཟག་པ་མེད་པའི་དབྱིངས་ན་ཡང༌། །
སངས་རྒྱས་དཔག་ཏུ་མེད་པ་དག་ཆོས་ཀྱི་སྐུ་གཅིག་ཏུ་འདྲེས་་་
ཤིང༌།༑ །གདུལ་བྱ་སྨིན་པར་བྱེད་པའི་མཛད་པ་གཅིག་ནི་
མཛད་པ་ལ། ྋ །ཡེ་ཤེས་ཀྱི་སྣང་བ་ཆེན་པོར་མཛད་པར་
འདོད་དོ། །དཔེར་ན་ཉི་མའི་འོད་ཟེར་གཅིག །བྱུང་བ་ན་
འོད་ཟེར་ཀུན་ལྷན་ཅིག་ཏུ་འབྱུང་བ། །དེ་བཞིན་དུ་སངས་
རྒྱས་རྣམས་ཀྱི་ཡང་། །ཡེ་ཤེས་གཅིག་འབྱུང་བ་ན་ཡེ་ཤེས་
ཐམས་ཅད་འབྱུང་བར་ཤེས་པར་བྱ་སྟེ་ཡེ་ཤེས་འགའ་ཞིག་གིས་་

288 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
ཡུལ་འགའ་ཞིག་མི་རྟོགས་པ་དང་ཤེས་བྱ་འགའ་ཞིག་སྔར་རྟོགས་་་་
ནས་འགའ་ཞིག་ཕྱིས་རྟོགས་པ་མེད་ཅེས་པའི་དོན་ཏོ། །ཇི་ལྟར་
ན་ཉི་མའི་འོད་ཟེར་དག །འཇུག་པ་ན་གླིང་བཞི་པོ་དག་ལ་
བདག་གིར་བྱ་བ་མེད་པ། །དེ་བཞིན་དུ་སངས་རྒྱས་ཀྱི་ཡེ་
ཤེས་ཀྱང་། །རང་གི་ཕྲིན་ལས་འཇུག་པའི་ཡུལ་རྣམས་ལ་བདག་
གིར་མཛད་པ་མི་མངའ་འོ། །ཡང་ཇི་ལྟར་ན་ཉི་མའི་འོད་ཟེར་
གཅིག་བཏང་བས། །འགྲོ་བ་རྣམས་དུས་གཅིག་ཏུ་སྣང་བར་
བྱེད་པ་ལྟར། །དེ་བཞིན་དུ་ཤེས་བྱ་ཐམས་ཅད་ལ། །སངས་
རྒྱས་ཀྱི་ཡེ་ཤེས་དུས་ཅིག་ཅར་འཇུག་ཅིང་སྔ་ཕྱི་མེད་པར་སྣང་་།
བར་བྱེད་དོ། །ཇི་ལྟར་ཉི་མའི་འོད་ཟེར་རྣམས། །སྤྲིན་ལ་
སོགས་པས་བསྒྲིབས་ཏེ་འགའ་ཞིག་ལ་མི་འབབ་པར་འདོད་ལ།།
དེ་བཞིན་དུ་སངས་རྒྱས་ཀྱི་ཡེ་ཤེས་རྣམས་ཀྱང་། །སེམས་ཅན་
གྱི་ནི་སྙིགས་མ་ལྔ་ཤས་ཆེ་བའི་ཉེས་པས་བསྒྲིབས་ཏེ་སྣོད་དུ་མ་་་
གྱུར་པ་ཉིད་དོ། །ཇི་ལྟར་ན་མདུད་པའི་ཁྱད་པར་གྱི་དབང་
གིས་ན། །གོས་ཁ་ཅིག་ལ་ཚོན་བཀྲ་བ་དང་འགའ་ཞིག་ལ་མི་
བཀྲ་བ། །དེ་བཞིན་དུ་སྔོན་གྱི་སྨོན་ལམ་དང་སྤྱོད་པ་ལ་སོགས་ཀྱི་
འཕེན་པའི་དབང་གིས་ན། ྋ །སངས་རྒྱས་རྣམས་ཀྱི་རྣམ་པར་
གྲོལ་བའི་ཡེ་ཤེས་ནི་བཀྲ་བ་ཉིད་དུ་འགྱུར་ལ་ཉན་རང་གི་རྣམ་་་་
བར་གྲོལ་བའི་ཡེ་ཤེས་ནི་དེ་བཞིན་དུ་མི་བཀྲའོ། །དྲི་མ་མེད་པའི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽289
དབྱིངས་ལ་ཚིགས་སུ་བཅད་པ་བཞིས་སངས་རྒྱས་ཀྱི། །མཚན་
ཉིད་ཟབ་པ་དང་ནི་ལྔ་པས་གནས་པ་ཟབ་པ་དང་ལྷག་མ་་
རྣམས་ཀྱིས་འཕྲིན་ལས་ཟབ་པའི་དབྱེ་བ་འདི་ལྟར་བཤད་པ་་་་་་
རྣམས་ནི་ཟག་པ་མེད་པའི་དབྱིངས་དེ་སྤྲོས་པ་མེད་པའི་ཕྱིར། །
དཔེར་ན་ནམ་མཁའ་ལ་ཚོན་གྱིས་རི་མོ་འདྲི་བ་དང་འདྲ་བར་་་
རིག་པར་བྱའོ། །ཟབ་པ་ཀུན་ལ་ཡོད་ཀྱང་སངས་རྒྱས་ཀྱི་ཟབ་པ་དེ་
ཁྱད་པར་དུ་འཕགས་པ་ལས་བརྩམས་ཏེ་བཤད་པ་ནི་དེ་བཞིན་་་་་
ཉིད་ནི་ཐམས་ཅད་ལ། ྋ །ཁྱད་པར་མེད་ཀྱང་དེ་རྣམ་པར་
དག་པར་གྱུར་པ་ནི། །དེ་བཞིན་གཤེགས་པ་ཉིད་ཡིན་པ་དེ་ཡི་
ཕྱིར། །འགྲོ་བ་ཀུན་དེ་བཞིན་གཤེགས་པ་དེ་ཡི་སྙིང་པོ་ཅན་
ཡིན་ནོ། །དེ་ཡང་ཉན་ཐོས་རྣམས་ཀྱི་ཚོགས་བསགས་པའི་
འབྱོར་པས་ནི། །འཇིག་རྟེན་པ་ཡི་ཚོགས་ཐམས་ཅད་ཟིལ་
གྱིས་གནོན་ལ། །རང་སངས་རྒྱས་ཀྱི་ས་པ་རྣམས་ཀྱི་འབྱོར་པ་
ཡིས༑ །ཉན་ཐོས་ཀྱི་འབྱོར་པ་ཡང་ཟིལ་གྱིས་གནོན་ཞིང་།
རང་སངས་རྒྱས་ཀྱི་འབྱོར་བ་དེ་ཡིས་བྱང་ཆུབ་སེམས་དཔའ་་་་་
ཡི༑ །འབྱོར་པའི་བརྒྱ་དང་སྟོང་གི་ཆར་ཡང་མི་ཕོད་དོ། །རྒྱལ་
སྲས་ཀྱི་འབྱོར་པ་དེ་ཡིས་དེ་བཞིན་གཤེགས་པ་ཡང་དག་པར
རྫོགས་པའི་སངས་རྒྱས་དེ་ཡི། །འབྱོར་པའི་བརྒྱ་དང་སྟོང་གི་
ཆར་ཡང་མི་ཕོད་དོ།ྋ །སངས་རྒྱས་རྣམས་ཀྱི་འབྱོར་པ་ནི་

290 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
གང་ཟག་གང་གི་དོན་དང་འཇིག་རྟེན་གྱི་ཁམས་གང་དུ་དང་ཇི་་
ལྟར་ཏེ་ཅི་འདྲ་བ་དག་གིས་དང་། །མང་ཉུང་ཇི་ཙམ་པ་དང་
དུས་གང་གིས་འཇུག་པ་ནི། །ཟབ་པས་ན་བསམ་ཡས་ཤིང་
རབ་ཏུ་དབྱེ་བ་དཔག་ཏུ་མེད་པར་འདོད་དོ། །མིག་ལ་སོགས་
པའི་དབང་པོ་ལྔ་རྣམས་གཞན་དུ་གནས་གྱུར་ཏེ་རྣམ་པར་དག་
པའི་དུས་ན། །དབང་པོ་ལྔ་པོ་ཐམས་ཅད་དོན་ལྔ་པོ་ཀུན་ལ་
འཇུག་པའི་འབྱོར་པ་དམ་པ་དང་དབང་པོ་ཐམས་ཅད་ཀྱི་སྟེ།
མིག་ལྟ་བུ་ལ་མཚོན་ན་ཐོག་མར་ཕྱོགས་བཞི་དང་སྟེང་འོག་གི་དབྱེ་་
བས་དྲུག་དང་དེ་རེ་རེ་ཕྱོགས་བཅུར་ཕྱེས་ནས། ཤར་ཕྱོགས་ཀྱི་
མིག་གིས་གཟུགས་མཐོང་བ་ཁྱད་ཆོས་མིན་པས་གཟུགས་མཐོང་བ་་
བཞག་ལ་གཞན་སྒྲ། དྲི། རོ། རེག་བཞི་བརྩི་བ་དང་ཕྱོགས་ལྷག་མ་
དགུ་ལ་དེ་བཞིན་ཕྱེ་བས་བཞི་བཅུ་དང་གཞན་ལྔ་ལ་ཡང་དེ་བཞིན་་
བརྩིས་ཏེ་བསྡོམ་པས་ཉིས་བརྒྱ་བཞི་བཅུ་དང་། རྣ་བ་ལ་སོགས་པ་
ལ་ཡང་དེ་ལྟར་བརྩིས་པས་དབང་པོའི་ཡོན་ཏན་བརྒྱ་ཕྲག་བཅུ་་
གཉིས་འབྱུང་བ་ལ་འབྱོར་པ་དམ་པ་འཐོབ་པར་འགྱུར་རོ། །
ཉོན་མོངས་པ་ཅན་གྱི་ཡིད་ནི་གནས་མ་གྱུར་པའི་དུས་ན་བདག་་་་
ཏུ་ལྟ་བ་ཅན་དེ་གཞན་དུ་མཉམ་ཉིད་ཡེ་ཤེས་སུ་གནས་ཡོངས་སུ་་་
གྱུར་པ་ན། །གནས་གྱུར་པའི་དབང་པོ་ལྔའི་འབྱོར་པ་དང་
མཐུན་པར་སྤྱོད་པ་གཟུགས་འཛིན་གྱི་རྣམ་པར་མི་རྟོག་པའི། །

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽291
ཡེ་ཤེས་ཤིན་ཏུ་སྒྲིབ་གཉིས་ཀྱི་དྲི་མ་མེད་པ་ལ། །འབྱོར་པ་
དམ་པ་འཐོབ་པར་འགྱུར། །གཟུགས་ལ་སོགས་པ་དོན་ལྔ་དང་
བཅས་པའི་འཛིན་པ་མིག་ཤེས་ལ་སོགས་པ་ལྔ་པོ་གཞན་དུ་་
གནས་གྱུར་ན། །རང་གིས་ཇི་ལྟར་འདོད་པ་བཞིན་དུ་ལོངས་
སྤྱོད་པ་དང་དེ་དག །གཞན་ལ་ཡང་བསྟན་པའི་ཕྱིར་བདེ་བ་
ཅན་སོགས་ཞིང་ནི་དག་པ་ལ། །འབྱོར་པ་དམ་པ་འཐོབ་
པར་འགྱུར་རོ། །རྣམ་པར་རྟོག་པ་ཡིད་ཀྱི་རྣམ་ཤེས་གཞན་དུ་
གནས་གྱུར་ན་ནི། །དུས་རྣམས་རྟག་ཏུ་སོ་སོ་ཡང་དག་པར་
རིག་པ་བཞིའི་ཡེ་ཤེས་དང༌། །ཕྲིན་ལས་རྣམས་ཀུན་ལ་དུས་
ཐམས་ཅད་དུ་ཐོགས་པ་མེད་པ་ལ། །འབྱོར་པ་དམ་པ་འཐོབ་
པར་འགྱུར་རོ། །རྟེན་དུ་གྱུར་པའི་ཀུན་གཞིའི་རྣམ་པར་ཤེས་པ་
ནི་གནས་གཞན་དུ་གྱུར་པ་ན། །སངས་རྒྱས་རྣམས་ཀྱི་དྲི་མ་
མེད་པའི་གནས་ཏེ་ཟག་མེད་ཀྱི་དབྱིངས་ལ་ནི། །མི་གནས་པའི་
མྱ་ངན་ལས་འདས་པ་ཡི། །འབྱོར་པ་དམ་པ་འཐོབ་པར་
འགྱུར་རོ། །འཁྲིག་པ་གནས་གཞན་དུ་གྱུར་ན་ནི། །སངས་
རྒྱས་ཀྱི་སྤྲོས་བྲལ་ཏིང་འཛིན་གྱི་བདེ་བར་གནས་པ་དང༌། །མོ་
སྟེ་བུད་མེད་མཐོང་བ་ན་ཉོན་མོངས་པ་སྐྱེ་བ་མེད་པ་ལ། །
འབྱོར་པ་དམ་པ་འཐོབ་པར་འགྱུར་རོ། །ནམ་མཁར་འཛིན་
པའི་འདུ་ཤེས་གནས་གཞན་དུ་གྱུར་ན། །ནམ་མཁའ་མཛོད་དུ་

292 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
གྱུར་ནས་ཅི་བསམ་པའི་དོན་ནི་འབྱོར་པ་དང་། །རི་བྲག་
སོགས་ལ་ཇི་ལྟར་འདོད་པ་བཞིན་དུ་འགྲོ་བ་དང་ནམ་མཁའི་་
མཚན་ཉིད་དུ་མཐོང་བས་གཟུགས་རྣམ་པར་འབྱེད་པ་སྣང་་་་་
དང་མི་སྣང་བྱེད་ལ། །འབྱོར་པ་དམ་པ་འཐོབ་པར་འགྱུར་རོ།།
དེ་ལྟར་སངས་རྒྱས་རྣམས་ཀྱི་དྲི་མ་མེད་པའི། །གནས་ཏེ་ཟག་
པ་མེད་པའི་དབྱིངས་ན་གནས་གཞན་དུ་གྱུར་པ་དཔག་ཏུ་མེད་་
ལ༑ །བསམ་ཡས་པ་གཞན་དོན་གྱི་བྱ་བ་སྒྲུབ་པ་ཡི་ཕྲིན་ལས་ལ།།
དབང་འབྱོར་པ་དཔག་ཏུ་མེད་པར་འདོད་དོ། །སངས་རྒྱས་
རྣམས་ནི་སེམས་ཅན་ཡོངས་སུ་སྨིན་པར་བྱེད་པའི་རྒྱུ་ཡིན་
བཤད་པ་ནི་འདི་ན་འཇིག་རྟེན་ཁམས་ཀྱི་གདུལ་བྱ་ཡོད་པའི་་
ཕྱོགས་དང་ཕྱོགས་སུ་རྒྱལ་བས་ལེགས་པར་བཤད་པས་
དགེ་བ་གོང་ནས་གོང་དུ་འཕེལ་བའི་འཇིག་རྟེན་རྣམས་རྣམ་་་་
པར་དག་པའི་མཆོག་མི་གནས་པའི་མྱ་ངན་ལས་འདས་པའི་བར་་
ཏུ་རབ་ཏུ་འགྲོ་བར་བྱེད་ལ། །ཐེག་ཆེན་གྱི་དགེ་བ་མ་བསགས་
པ་རྣམས་དགེ་བ་འཕེལ་བའི་མཆོག་ཏུ་འགྲོ་བར་བྱེད་དོ། །དེ་
ལྟར་མ་སྨིན་པ་ནི་དགེ་བའི་རྩ་བ་འཕེལ་བའི་མཆོག་ཏུ་འགྲོ་བས་་་
སྨིན་པར་འགྲོ་བའམ་སྨིན་པ་ནི་ཤིན་ཏུ་རྣམ་པར་དག་པའི་མཆོག་་
སངས་རྒྱས་ཀྱི་སར་རྟག་ཏུ་འགྲོའང་འཇིག་རྟེན་མཐའ་ཡས་པའི་་
ཕྱིར་སེམས་ཅན་མ་ལུས་པ་ཐར་བར་འགྱུར་བ་ནི་མིན་ནོ། །དེ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽293
ལྟར་འཇིག་རྟེན་ཕྱོགས་ཕྱོགས་ཀྱི་གནས་ལ་བརྟེན་པ་རྣམས་་་
རྟག་པར་དུས་དང་གནས་སྐབས་ཀུན་ཏུ། །བྱང་ཆུབ་ཆེན་པོ་
འཐོབ་པར་དཀའ་བ་སྟོབས་ལ་སོགས་པའི་ཡོན་ཏན་མཆོག་ག་་་་་
དང་ལྡན་པ་གཞན་ན་མེད་པས་རྨད་དུ་བྱུང་བ་ཅན། །གཞན་དུ་
མི་འགྱུར་བས་རྟག་པ་དང་རྒྱུན་མི་འཆད་པས་བརྟན་པ་དང་དེ་་་་
ནི་སྐྱབས་མེད་རྣམས་ཀྱི་སྐྱབས་སུ་གྱུར་པ་གང་ཡིན་པ་ཐོབ་་་་
པ་དེ་ནི། །ཡ་མཚན་ཆེ་ལ་དེ་དང་མཐུན་པའི་ལས་ཀྱི་ཚུལ་
བཟང་པོ་སྤྱད་པའི་ཕྱིར་ཡ་མཚན་ཆེ་བའང་མེད། །སངས་
རྒྱས་དེ་ནི་དུས་ཅིག་ཅར་དུ་འཇིག་རྟེན་ལ་ལར་ཐབས་ཀྱི་སྒོ་་་་་
མང་པོ་བརྒྱ་ཕྲག་དུ་མ་ནས་ཆོས་ཀྱི་འཁོར་ལོ་བསྐོར་བ་དང་། །
ཞིང་ལ་ལར་སྐྱེ་བ་མི་སྣང་བ་དང་ལ་ལར་སྐྱེ་བོའི་སྤྱོད་པ་སྟེ་་་་
སྐྱེས་པའི་རབས་ཀྱིས་ཁྱད་པར་སྦྱིན་སོགས་སྣ་ཚོགས་སྟོན་ང
དང༌༑ །ཡང་ལ་ལར་མངོན་པར་བྱང་ཆུབ་པ་དང་རྣམ་པ་
ཐམས་ཅད་དུ་ལ་ལར་དེ་ནི་མྱ་ངན་ལས་འདས་པར་སྟོན་་་་་་་
ཀྱང༌། །སངས་རྒྱས་དེ་ནི་ཟག་པ་མེད་པའི་གནས་ཆོས་དབྱིང
དེ་ལས་ཀྱང་རྣམ་པར་གཡོ་བར་མི་མངའ་ལ་དེ་དག་ཐམས་་་་
ཅད་སྟོན་པར་མཛད་དོ། །སངས་རྒྱས་རྣམས་ནི་སེམས་ཅན་གྱི་
དོན་བྱེད་པ་ན་འདི་སྙམ་དུ་ལུས་ཅན་འདི་དག་ནི་བདག་གིས་་
ང་སྨིན་པར་བྱས་ཤེའམ། །འདི་དག་ནི་མ་འོངས་པ་ན་རབ་

294 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
ཏུ་སྨིན་པར་བྱ་ཞེའམ་གཞན་ཡང་ལུས་ཅན་འདི་དག་ད་ལྟར་་་་
སྨིན་པར་བྱེད་དོ་སྙམ་དུ། །སེམས་མངོན་པར་འདུ་མཛད་
པར་མི་མངའ་བར་ཡང་གདུལ་བྱ་གནས་པའི་ཕྱོགས་ཕྱོགས་་་་་
ཀུན་ཏུ་དུས་རྟག་པར་ཐེག་པའི་སྒོ་གསུམ་ནས། །ཕ་རོལ་ཏུ་
ཕྱིན་པ་དྲུག་ལ་སོགས་པ་དགེ་བའི་ཆོས་རྣམས་ཀྱིས་ནི་གདུལ་་་་
བྱའི་སྐྱེ་བོ་རབ་ཏུ་སྨིན་པར་འགྱུར་བ་ཉིད་ཡིན་ནོ། །ཡང་ཇི་
ལྟར་ན་ཉི་མ་དེ་ཉིད་འབད་རྩོལ་མེད་པར་ཕྱོགས་དང་ཕྱོགས་་་
རྣམས་ཀུན་ཏུ་འོད་ཟེར་དག །བྱེ་བ་རབ་འབྱམས་ཁ་དོག་རབ་
ཏུ་གསལ་བ་མང་པོས་ལོ་ཏོག་རྣམ་པར་སྨིན་པར་བྱེད་པ་་་་་
ལྟར༑ །དེ་བཞིན་དུ་ཆོས་ཀྱི་འོད་ཟེར་གྱི་སྣང་བ་དང་ལྡན་པའི་
སངས་རྒྱས་ཀྱི་ཉི་མའང་སྡུག་བསྔལ་ཐམས་ཅད་རབ་ཏུ་ཞི་བར་་་
བྱེད་པ་ཆོས་ཀྱི་འོད་ཟེར། །རབ་འབྱམས་དག་གིས་ཕྱོགས་
དང་ཕྱོགས་མཚམས་ཀུན་ཏུ་སེམས་ཅན་རྣམས་ཡོངས་སུ་སྨིན་་
པར་མཛད་དོ། །ཡང་ཇི་ལྟར་ན་མར་མེ་གཅིག་ལས་མཆེད་
པའི་མར་མེའི་ཚོགས་རབ་ཏུ་མང་པོ། །དཔག་ཏུ་མེད་ཅིང་
གྲངས་མེད་པ་དག་འབྱུང་ཡང་རྩ་བའི་མར་མེ་དེ་ལ་ཟད་པ་་
མེད་པ། །དེ་བཞིན་དུ་ཡོངས་སུ་སྨིན་པ་ཡང་དག་པར་རྫོགས་
པའི་སངས་རྒྱས་གཅིག་ལས་སྨིན་པའི་ཚོགས་སངས་རྒྱས་རབ་་
ཏུ་མང་པོ། །གྲངས་མེད་དཔག་ཏུ་མེད་པ་འབྱུང་ཡང་སངས་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽295
རྒྱས་སྔ་མའི་ཡོན་ཏན་དེ་ལ་ཟད་པ་མེད་དོ། །དཔེ་ཇི་ལྟར་ན་རྒྱ་
མཚོ་ཆེན་པོ་འདི་ནི་ཆུ་ཡི་རྒྱུན་མང་པོར་འབབ་པ་དག་གིས་་
ངོམས་པར་མི་འགྱུར་ཞིང་། །ཆུ་ཆེན་མང་པོ་རབ་ཏུ་འབབ་
པས་འཕེལ་ཏེ་མཐོ་བར་ཡང་ནི་མི་འགྱུར་བ། །དེ་བཞིན་དུ་
སངས་རྒྱས་ཀྱི་ཁམས་ཟག་པ་མེད་པའི་དབྱིངས་ཀྱང་དྲི་མས་
དག་པའི་གང་ཟག་འཇུག་པ་རྟག་ཏུ་རྒྱུན་མི་འཆད་པས་ཀྱང་
གོ་སྐབས་ཡོད་པའི་ཕྱིར། །ངོམས་པ་མི་མངའ་ཞིང་ལྷག་པ་མེད་
པའི་ཕྱིར་འཕེལ་བར་མི་འགྱུར་བ་དེ་ནི་འདིར་རྨད་དུ་བྱུང་་་་་
བའི་མཆོག་ཡིན་ནོ། །ཆོས་ཀྱི་དབྱིངས་རྣམ་པར་དག་པའི་དབང་
དུ་བྱས་ནས་ངོ་བོའི་དོན་ནི་ཆོས་རྣམས་ཀུན་གྱི་དེ་བཞིན་ཉིད།།
ཉོན་མོངས་པ་དང་ཤེས་བྱའི་སྒྲིབ་པ་གཉིས་ཀྱིས་དག་པའི་་་་་་་་
མཚན་ཉིད་དེ་དང༌། །དངོས་པོ་དང་དེ་ལ་དམིགས་པའི་ཤེས་
པ་དག་ལ། །དབང་ཟད་མི་ཤེས་པའི་མཚན་ཉིད་དོ། །མཉམ་
བཞག་གི་ཆོས་ཉིད་རྟོགས་ཤིང་རྗེས་ཐོབ་ཀྱིས་མཉམ་བཞག་རྟོགས་་
པ་རྒྱུན་མི་འཆད་དོ་ཞེས་པའི་དོན་ཏོ། །དེ་བཞིན་ཉིད་ཤེས་པའི་
ཐབས་ཐེག་པ་ཆེན་པོ་ནས་བྱུང་བའི་རིགས་པའི་སྒོ་ཐམས་ཅད་་
ནས༑ །བསྒོམས་པ་ལས་ནི་ཡང་དག་པར་འབྱུང་བས་དེ་ཆོས་
ཀྱི་དབྱིངས་རྣམ་པར་དག་པའི་རྒྱུའོ། །སེམས་ཅན་ཀུན་ལ་རྣམ་
- པ་ཀུན་ཏུ། །ཕན་པ་དང་བདེ་བ་གཉིས་སྐྱེད་པ་མི་ཟད་པ་ཉིད་

296 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
ཀྱི་བྱང་ཆུབ་ཀྱི་འབྲས་བུ་ཅན་ནོ། །
༈ ལྡེབ། བྷནས། བར། ལེའུ་བཅུ་གཅིག་པའི་ལྟ་བ་ལ་ནི་བསམ་པ་ཙམ་གྱིས་སོགས་ནས་
གཞན་གྱི་དོན་ཐོབ་པའི་མཆོག་གོ། །ཞེས་པའི་བར་ཡིག་ཕྲེང་དྲུག་ལ།
ལྟ་བ་ལ་ནི་བསམ་པ་ཙམ་གྱིས་ཆོག་པར་འཛིན་པ་དང་ཞི་གནས་
ཀྱིས་ཞི་བ་ཙམ་གྱིས་མངོན་པའི་ང་རྒྱལ་བྱེད་པ་དང་། །དེ་
བཞིན་དུ་འཕྲོགས་པ་དང་འདྲེས་པ་དག་ལ་ནི་གཉེན་པོའི་ཕྱོགས་་
ལ་མ་འདྲིས་པ་བར་དུ་གཅོད་པ་ཡིན་པར་འདོད། །དམན་པ་
ལ་ནི་འཁོར་བ་ལ་མི་སྐྱོ་བ་དང་དེ་བཞིན་རྒྱ་ཆེན་པོ་ལ་ནི་ལྷག་་་
པར་སྐྱོ་བ་དང་། །མ་བསྒྲིབས་པ་ལ་བསྒྲིབས་པ་དང་ནི་བརྩོན་པ་
ལ་མི་བརྩོན་པ་དང་། །ཚོགས་བསགས་ལ་ཚོགས་མ་བསགས་
པ་ནི་མོས་པ་ཡི། །བར་དུ་གཅོད་པ་ཡིན་པར་ཤེས་པར་བྱའོ། །
ནོར་བ་སོགས་ལྔ་ནི་རང་ཉིད་བར་ཆད་ཡིན། མོས་པ་ཉེར་བདུན་
ལ་བར་ཆད་བཅུ་དྲུག་ལས་མི་འབྱུང་བ་ནི་ནོར་བ། བསྒྲིབས་པ།
མི་བརྩོན་པ། མ་བསགས་པ། མངོན་སུམ་མིན་པ་ལྔ་པོ་རང་ཉིད་
བར་ཆད་ཡིན་ལ། མ་འདྲེས་པ་དང་བརྟན་ཞུགས་དང་རིང་དུ་
སོང་བ་རྣམས་ནི་བར་ཆད་ལས་གྲོལ་བ་ཡིན་པས་སོ། །མོས་པའི་
ཕན་ཡོན་གྱི་དབང་དུ་བྱས་ཏེ་བཤད་པ་ནི། ད་ལྟར་སྐྱེས་པ་ནི་
བསོད་ནམས་ཆེ་བ་དང་འདས་པར་སྐྱེས་པ་ནི་འགྱོད་པ་མེད་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽297
པ་དང་། །འཛིན་པ་དང་གཟུང་བ་ལས་གྱུར་པ་གཉིས་ནི་ཏིང་ངེ
འཛིན་དང་ལྡན་པས་ཡིད་བདེ་བ་དང་ལུས་ཤིན་སྦྱང་གི་བདེ་བ་
ཆེ་བ་དང་། ྋ །དགེ་བའི་གྲོགས་པོས་བསྐྱེད་པ་ནི་ཆུད་མི་ཟ་བ་
དང་བདག་ཉིད་མོས་པ་ནི་བརྟན་པ་དང༌། །དེ་བཞིན་དུ་མ་
ནོར་བ་དང་མངོན་སུམ་པ་དང་ཐོས་པ་དང་བསམ་པ་དང་
བསྒོམས་པ་ལས་བྱུང་བ་དང་ཆུང་ངུ་དང་འབྲིང་རྣམས་ནི་གོང་་་་་་
ནས་གོང་དུ་ཁྱད་པར་དུ་འགྲོ་བ་དང༌། །ཆེན་པོའི་ནི་ཆོས་ནི་
མངོན་པར་རྟོགས་པ་ས་དང་པོ་དང༌། །དམན་པའི་ནི་བདག་
གི་དོན་ཐོབ་པ་དང་རྒྱ་ཆེ་པོའི་ནི་གཞན་གྱི་དོན་ཐོབ་པའི་་་་་་་་
མཆོག་གོ། །
༈ ལྡེབ། ;ནསབར། ལེའུ་བཅུ་གཉིས་པའི་མདོ་སྡེ་དང་à
༈ བར། ལེའུ་བཅུ་གཉིས་པའི་མདོ་སྡེ་དང་ཆོས་མངོན་པ་དང་ཞེས་སོགས་
ནས་བདག་ཉིད་ཡིན་པར་འདོད་དོ། །ཞེས་པའི་བར།
མདོ་སྡེ་དང་ཆོས་མངོན་པ་དང་འདུལ་བ་དེ་དག་ནི། །
མདོར་ན་སོ་སོ་རེ་རེ་ཞིང་དོན་ནི་རྣམ་པ་བཞི་བཞིར་འདོད་ལ།།
བློ་དང་ལྡན་པ་བྱང་ཆུབ་སེམས་དཔའ་རྣམས་ཀྱིས་དེ་ཤེས་ནས།།
ལམ་སྦྱངས་པས་རྣམ་པ་ཐམས་ཅད་མཁྱེན་པ་ཉིད་འཐོབ་བོ། །
ཉན་ཐོས་ཀྱིས་ནི་རྣམ་མཁྱེན་མི་ཚོལ་བས་ཚིགས་སུ་བཅད་པ་་
གཅིག་གི་དོན་ཤེས་པས་ཀྱང་ཟག་པ་ཟད་པ་འཐོབ་བོ། ཇི་ལྟར་ན་

298 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
སོ་སོ་རེ་རེ་ཞིང་དོན་རྣམ་པ་བཞི་ཡིན་ཞེ་ན་གནས་དང་སྟོན་པ་་་་་
དང་འཁོར་རྣམས་དེ་དག་མདོ་སྡེ་འབྱུང་བའི་གནས་སམ་གླེང་་་
གཞི་ཡིན་པས་དང་ནི་བདེན་པ་གཉིས་ཀྱི་མཚན་ཉིད་དང་། །
ཕུང་པོ་དང་ཁམས་དང་སྐྱེ་མཆེད་ལ་སོགས་པའི་ཆོས་དང་ཡོད་་་་་
མེད་ལ་སོགས་པར་གསུངས་པའི་དགོངས་པའི་དོན་རྣམས་སྨོས་་་་
པའི་ཕྱིར་མདོ་ཡིན་ནོ། །བདེན་པ་བཞི་དང་བྱང་ཕྱོགས་དང་
རྣམ་པར་ཐར་པའི་སྒོ་ལ་སོགས་པ་བསྟན་པའི་སྒོ་ནས་མྱ་ངན་ལས་་
འདས་པ་ལ་མངོན་དུ་ཕྱོགས་པའི་ཕྱིར་དང་ཆོས་རེ་རེ་ལ་ཡང་་་་་
གཟུགས་ཅན་དང་གཟུགས་ཅན་མ་ཡིན་པ་དང་བསྟན་ཡོད་ལ་་་་་
སོགས་པའི་བྱེ་བྲག་གིས་ཡང་དང་ཡང་དུ་སྟོན་པ་དང་། །བརྩད་
པ་དང་བརྩད་པའི་གཞི་ལ་སོགས་པས་ཕས་ཀྱི་རྒོལ་བ་ཟིལ་གྱིས་་་་་་
གནོན་པ་དང་མདོ་སྡེའི་དོན་རྟོགས་པར་བྱེད་པའི་ཕྱིར་མངོན་་་་
པའི་ཆོས་སོ། །ལྟུང་བ་རིས་ལྔ་དང་ལྟུང་བ་འབྱུང་བའི་སྒོ་བཞི་
དང་འགྱོད་ཅིང་སྡོམ་པའི་བསམ་པས་ལྟུང་བ་ལས་ལྡང་བ་ཡིན་་་་
གྱི་ཆད་པའི་ལས་ཀྱིས་ནི་མ་ཡིན་པ་དང༌། །ངེས་པར་འབྱུང་བ་
ནི་རྣམ་པ་བདུན་ཏེ། བཤགས་པ་དང་ཕམ་ལྟུང་འཆབ་མེད་བྱུང་
བ་བསླབ་པ་སྦྱིན་པ་སོགས་ལ་ཆད་པའི་ལས་ཁས་ལེན་དུ་གཞུག་པ་་
དང་། སྔར་བསླབ་པ་བཅས་པ་ལ་རྣམ་གྲངས་ཀྱིས་གནང་བའི་
ཕྱིར་གློད་པ་དང་། དགེ་འདུན་ཚོགས་པས་བསླབ་པའི་གཞི་བག་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༴༽299
ཡངས་སུ་བྱས་པའི་ཕྱིར་བག་ཡངས་སུ་བྱས་པ་དང་མཚན་འགྱུར་་་་
བས་ལྟུང་བ་ཐུན་མོང་མ་ཡིན་པ་རྣམས་ནི་རྟེན་འགྱུར་བ་དང་།
ཆོས་ཀྱི་སྡོམ་གྱི་རྣམ་པ་སོ་སོར་རྟོགས་པའི་ཁྱད་པར་དང་། བདེན་
པ་མཐོང་བས་ལྟུང་བ་ཕྲ་མོའི་ཕྲ་མོ་ཡང་མེད་པའི་ཆོས་ཉིད་ཐོབ་་་་་
པའི་ཕྱིར་ཆོས་ཉིད་ཐོབ་པས་ལྟུང་བ་ལས་འབྱུང་བ་སྟེ་བདུན་དང་་
ཡང་དོན་རྣམ་པ་བཞི་སྟེ་གང་ཟག་ལས་ནི་གང་ལ་བརྟེན་ནས
བསླབ་པ་བཅས་པ་དང༌། །བཅས་པ་ལས་ནི་ནམ་གང་ཟག་གི་
ཉེས་པ་གསོལ་བ་ན་སྟོན་པས་དགེ་འདུན་བསྡུས་ཏེ་བསླབ་པ་་
འཆའ་བར་མཛད་པ་དང་ནི་རབ་དབྱེ་ལས་ནི་གང་བསླབ་པའི་་་
གཞི་བཅས་པ་ལ་སྔ་མ་མདོར་བསྟན་པ་དེ་རྣམ་པར་ཕྱེ་བ་དང་། །
རྣམ་པར་ངེས་པ་ལས་ནི་ལྟུང་བ་དང་ལྟུང་མེད་འདིའོ་ཞེས་ཕྱེ་་་་་
བའི་ཕྱིར་འདུལ་བ་ཉིད་དོ། །དམིགས་པ་རྙེད་པ་དམིགས་པ་
མངོན་སུམ་དུ་གྱུར་པ་ཡོངས་སུ་ཚོལ་བའི་དབང་དུ་བྱས་ཏེ་བཤད་་་་
པ་ནི་དམིགས་པ་སྡེ་སྣོད་གསུམ་གྱི་ཆོས་དང་ནང་གི་འཛིན་པར་
གྱུར་བ་དབང་པོ་གཟུགས་ཅན་གྱི་ལུས་དང་ཚོར་བ་དང་སེམས་་་་་
དང་ཆོས་རྣམས་དང་ནི། །གཟུང་བར་གྱུར་བའི་ལུས་ལ་སོགས་པ་
ཕྱི་དང་དེ་དག་གི་དེ་བཞིན་ཉིད་གཉིས་ནི་ཡིན་པར་འདོད་དོ།།
ཕྱི་དང་ནང་གི་དོན་གཉིས་པོ་སོ་སོར་མི་དམིགས་པ་ཉིད་ཀྱིས་ནི་
ཕྱི་ནང་གི་དམིགས་པ་གཉིས་པོ་རྙེད་ལ། །དོན་གཉིས་པོ་དག་

300 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
ནི་མི་དམིགས་པས་དམིགས་པ་དེ་བཞིན་ཉིད་རྙེད་དོ། །ཐོས་པ་
དང་བསམ་པ་དང་བསྒོམ་པ་ལས་བྱུང་བའི་ཤེས་པ་གསུམ་གྱིས་་་་་་
ཆོས་ཀྱི་དམིགས་པ་རྙེད་པར་འགྱུར་ཏེ། ཇི་ལྟར་ཞེ་ན་ཆོས་ཉན་པ་
ན་ཆོས་ཀྱི་ཚིག་ལ་རྩེ་གཅིག་ཏུ་མཉམ་པར་བཞག་ན། ཡིད་ཀྱི་
བརྗོད་པ་སྟེ་རྟོག་པས་ཇི་སྐད་བཤད་བཞིན་པའི་དོན་ལ།
རབ་དྭང་སྟེ་ངེས་པ་ཐོབ་པའི་མོས་པ་སྐྱེ་བ་དང་བསམ་པ་མ་པ་ལས་་་་
བྱུང་བའི་ཤེས་པས་དོན་དུ་སྣང་བ་ཐམས་ཅད་ནི། ། ཡིད་ཀྱི་
བརྗོད་པ་ལས་ཡིན་པར་རབ་ཏུ་འཛིན་པའི་ཕྱིར་ཡིད་ཀྱི་་་་་་
བརྗོད་པ་ལས་གཞན་མ་ཡིན་ནོ་ཞེས་མཐོང་ངོ༌། །བསྒོམས་པ་ལས་
བྱུང་བའི་ཤེས་པས་སེམས་ནི་མིང་བཞིའི་ཆོས་ཉིད་ལ་གནས་པ་་
བདག་གཉིས་མི་དམིགས་པ་མཐོང་བའི་ཕྱིར། །ཐོས་པ་ལ་
སོགས་པའི་ཤེས་པ་གསུམ་གྱིས། །ཆོས་ཀྱི་དམིགས་པ་རྙེད་
པར་འགྱུར་རོ། །།དེའི་ཕྱིར་ཕྱི་དང་ནང་དང་དེ་བཞིན་ཉིད་དེ་
དམིགས་པ་རྣམ་པ་གསུམ་རྙེད་པ། །སྔར་བཤད་པ་དེ་ནི་
ཆོས་ཀྱི་དམིགས་པ་རྙེད་པ་དེ་ལ་ཡང་དག་པར་བརྟེན་པ་ཡིན་ནོ།
རྣལ་འབྱོར་ཡིད་ལ་བྱེད་པ་ནི་རྣམ་པ་བཅོ་བརྒྱད་དེ་རིགས་་་་་་་
གསུམ་སོ་སོར་ངེས་པ་བདེན་པ། རྟེན་འབྲེལ། བདག་མེད་རྣམས་
ཀྱི་རང་རང་གི་ཡིད་ལ་བྱེད་པ་དང་རྟོགས་པའི་གནས་སྐབས་ན་་་་
སྤང་བྱ་སྤོང་བའི་བྱ་བ་བྱེད་པ་དང་། །རྟེན་གྱི་དབྱེ་ན་བྱ་བ་མང་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽301
བས་ཡིད་བྱེད་ལ་གནོད་པ་དང་བཅས་པ་ཁྱིམ་པའི་རྟེན་དང་
གནོད་པ་མེད་པ་རབ་བྱུང་གི་རྟེན་ཅན་ཏེ། །དཀོན་མཆོག་གི་
ཡོན་ཏན་རྗེས་སུ་དྲན་པའི་སྒོ་ནས་མོས་པ་འཇོག་པར་བྱེད་པ་་་་་
དང་དེ་ལས་གཞན། །དཀོན་མཆོག་གི་ཡོན་ཏན་ཐོབ་པར་འདོད་
པའི་འདུན་པ་དྲག་པོར་བྱེད་པ་དང༌། ྋ །ཏིང་ངེ་འཛིན་ལ་
བརྟེན་པ་ནི་དམན་པ་ཉེར་བསྡོགས་དང་རྫོགས་པའི་རྟེན་་་་་་
དངོས་གཞི་རྣམ་པ་གཉིས། །རྟོག་དཔྱོད་དང་བཅས་པའི་ཏིང་
འཛིན་རྗོད་པ་དང་བཅས་པ་དང་རྟོག་དཔྱོད་གཉིས་ཀ་མེད་པ་་་
རྗོད་པ་མེད་པ་ཉིད་དང༌། །ཤེས་པ་དང་ནི་མཚུངས་པར་ལྡན་
པ་སྟེ། །ཞི་ལྷག་གི་རྣལ་འབྱོར་གྱི་རྒྱུ་ཐོས་པ་དང་བསམ་པ་ལས་
བྱུང་བའི་ཤེས་རབ་དང་དེའི་བདག་ཉིད་དེ་སྒོམ་བྱུང་གི་ཤེས་རབ་
དང་བཅས་པ་དང༌། །དེ་ནི་འདྲེས་པ་ལ་དམིགས་པ་ནི་མདོ་
ཙམ་ལ་དམིགས་པ་དང་སྡོམ་གྱི་ཚིགས་སུ་བཅད་པ་དང་ཉེ་བར་་་་་
བསྡུས་པ་དང་། །རང་གིས་ཇི་སྙེད་བཟུང་བ་དང་གཞན་ལ་ཇི་སྙེད
བསྟན་པ་ལ་དམིགས་པ་དང་མ་འདྲེས་པ་ལ་དམིགས་པ་སྟེ།
ཡང་མིང་ལ་དམིགས་པ་དང་། ཚིག་ལ་དམིགས་པ་དང་། ཡི་གེ་ལ་
དམིགས་པ་དང་། གང་ཟག་ལ་བདག་མེད་པ་ལ་དམིགས་པ་དང་།
ཆོས་ལ་བདག་མེད་པ་ལ་དམིགས་པ་དང་། གཟུགས་ཅན་གྱི་ཆོས་
ལུས་ལ་དམིགས་པ་དང་། གཟུགས་ཅན་མ་ཡིན་པའི་ཆོས་ཚོར་བ་

302 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
སོགས་ལ་དམིགས་པའོ། །དེ་དག་ནི་གོ་རིམ་བཞིན་དུ་རྣམ་པ་ལྔ་
དང་རྣམ་པ་བདུན་ཉིད་ཀྱིས་བསྟན་པ་ཡིན་ནོ། ། འདི་ཡི་
ཡོངས་སུ་ཤེས་པར་བྱ་བའི་གཞི་ནི་སྡུག་བསྔལ་ལོ་ཡོངས་སུ་ཤེས་་་
པར་བྱ་བའི་དོན་ནི་མི་རྟག་སྡུག་བསྔལ་སོགས་སོ། །ཡོངས་སུ་ཤེས་
པ་ནི་ལམ་མོ། །ཡོངས་སུ་ཤེས་པའི་འབྲས་བུ་ནི་རྣམ་པར་གྲོལ་བའོ།།
དེ་རབ་ཏུ་རིག་པ་ནི་རྣམ་པར་གྲོལ་བའི་ཡེ་ཤེས་མཐོང་བ་སྟེ་ལྔ་་་་་་
དང༌། །རྣམ་པ་སྒོམ་དང་ལྡན་པ་ནི་གང་ཟག་ལ་བདག་མེད་
པའི་རྣམ་པ་དང་། ཆོས་ལ་བདག་མེད་པའི་རྣམ་པ་དང་།
མཐོང་བའི་ལམ་དུ་མཐོང་བའི་རྣམ་པ་དང་། སྒོམ་པའི་ལམ་དུ་
ཤེས་པའི་རྣམ་པ་བསྒོམ་མོ། །ཡང་ན་བཟོད་ཤེས་གཉིས་དང་སྦྱར་
བས་བཞི་དང་ཡང་རྣམ་སྒོམ་དང་ལྡན་པ་སུམ་ཅུ་རྩ་བདུན་ནོ། །
དེ་ཡང་དྲན་པ་ཉེ་བར་བཞག་པ་བཞི་དང་། ཡང་དག་པར་སྤོང་བ་
བཞི་དང༌། རྫུ་འཕྲུལ་གྱི་རྐང་པ་འདུན་བརྩོན་སེམས་དཔྱོད་བཞི་
དང་༑ དབང་པོ་ལྔ་དང་། སྟོབས་ལྔ་དང་། བྱང་ཆུབ་ཀྱི་ཡན་ལག་
དྲན་པ། ཤེས་བཞིན། བརྩོན་འགྲུས། དགའ་བ། ཤིན་སྦྱངས།
བཏང་སྙོམ། ཏིང་འཛིན་བདུན་དང་། འཕགས་པའི་ལམ་ཡན་
ལག་ལྟ་བ། རྟོགས་པ། ངག །ལས། འཚོ་བ། རྩོལ་བ། དྲན་པ།
ཏིང་འཛིན་བརྒྱད་དོ། །ཡིད་ལ་བྱེད་པ་དེ་དག་ཐམས་ཅད་ནི་ཞི་
གནས་དང་ལྷག་མཐོང་དག་གི་ལམ་གཉིས་ཀྱི་རང་བཞིན་ཏེ་དེ་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽303
གཉིས་ཀྱིས་བསྡུས་སོ། །གནས་ངན་ལེན་ཆོས་བདག་མེད་སྒོམས་
པས་སེལ་བའི་ཕན་ཡོན་དང་ལྟ་བའི་མཚན་མ་གང་ཟག་བདག་་
མེད་ཀྱིས་སེལ་བའི་ཕན་ཡོན་གཉིས་དང་ཆོས་ཀྱི་རྒྱུན་གྱི་ཏིང་ངེ་་
འཛིན་ཐོབ་སྟེ་གདམས་ངག་ནོད་པ་དང་། སྦྱོར་བའི་ཡིད་ལ་
བྱེད་པ་རྣམ་པ་ལྔ་ནི་ཏིང་ངེ་འཛིན་གྱི་སྤྱོད་ཡུལ་ལ་གྲངས་ཉེ་བར་་་་
རྟོག་པ་སྦྱོར་བ་ནི་མདོ་ལ་སོགས་པའི་མིང་ཚིག་ཡི་གེའི་གྲངས་ལ་་་་
རྟོག་པའོ། །གནས་པ་ཉེ་བར་རྟོག་པ་ནི་སྦྱོར་བ་ཚད་ཡོད་པར་
གནས་པ་ཡི་གེ་ལྔ་བཅུ་པོ་དང་།ཚད་མེད་པར་གནས་པ་མིང་དང་
ཚིག་དག་གོ། །ཀུན་ཏུ་རྟོག་པ་ཉེ་བར་རྟོག་པ་སྦྱོར་བ་ནི་མིང་ལ་
བརྟེན་ནས་དོན་དང་དོན་ལ་བརྟེན་ནས་མིང་ཀུན་ཏུ་རྟོག་པའོ། །
རིམ་པ་ཉེ་བར་རྟོགས་པ་སྦྱོར་བ་ནི་མིང་འཛིན་པ་སྔོན་དུ་འགྲོ་བ་་
ཅན་གྱི་དོན་འཛིན་པ་ལ་འཇུག་པའོ།ྋ །རྟོགས་པ་སྦྱོར་བ་པ་ནི་ས་
མཚམས་ཀྱིས་ཚོགས་ལམ་དུ་མིང་དོན་ལ་གློ་བུར་བར་རྟོགས་པ་་་་་་
དང་། དྲོད་རྩེར་དོན་སྣང་གི་རྒྱུ་མཚན་སེམས་སུ་རྟོགས་པ་དང་།
བཟོད་པར་གཟུང་དོན་མི་དམིགས་པར་རྟོགས་པ་དང་། ་ཆོས་
མཆོག་ཏུ་དམིགས་པ་ཉིད་ཀྱང་མི་དམིགས་པར་རྟོགས་པ་དང་།
མཐོང་ལམ་དུ་ཆོས་ཀྱི་དབྱིངས་རྟོགས་པ་སྟེ་ལྔ་དང་། རྟོགས་བྱའི་
སྒོ་ནས་གང་ཟག་དང་། ཆོས་ལ་བདག་མེད་པར་རྟོགས་པ་གཉིས་
དང་རྟེན་གྱི་སྒོ་ནས་ཐེག་པ་དམན་པ་དང༌། མཆོག་གི་བསམ་པ་

304 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
རྟོགས་པ་གཉིས་དང་། ཡང་དག་པའི་ལྟ་བས་རང་གི་ཇི་ལྟར་
རྟོགས་པའི་རྣམ་གཞག་རྟོགས་པ་དང་། ཡང་དག་པའི་རྟོག་པས་
དེ་གཞན་ལ་སྟོན་པའི་ཐབས་ཀྱི་རྣམ་པར་གཞག་པ་རྟོགས་པ་ནི་་་་
རྟོགས་བྱེད་གཉིས་ཏེ་བཅུ་གཅིག་དང་ཉོན་མོངས་པའི་སྒྲིབ་པ་ཤིན་
ཏུ་རྣམ་པར་དག་པ་དང་ཤེས་བྱའི་སྒྲིབ་པ་ཤིན་ཏུ་རྣམ་པར་དག་པ་
དང་ཡོན་ཏན་མངོན་པར་སྒྲུབ་པ་ཤིན་ཏུ་རྣམ་པར་དག་པ་
དབང་བསྒྱུར་བའི་སྦྱོར་བ་དང་། །ཐེག་པ་དམན་པ་དང་མཐུན་
པའི་དོན་ཆུང་དང་ཐེག་པ་ཆེན་པོ་དང་མཐུན་པའི་དོན་རྒྱ་ཚེ་་་་་
བའི་བདག་ཉིད་དེ། །རྣལ་འབྱོར་རྣམས་ཀྱི་ཡིད་ལ་བྱེད་པ་
འདི༑ །ཡིད་བྱེད་ཐམས་ཅད་ཀྱི་བདག་ཉིད་ཡིན་པར་འདོད་
དོ། །
༈ ལྡེབ།  ཱ ནས། ཙྭ བར། ལེའུ་བཅུ་གཉིས་པའི་གངམ་རྒྱས་བཅོམ་ལྡན་འདལ་སོགས་ནས་ཀྱང་
ཆུབ་དམ་པ་ཐོབ་པར་འགྱུར་རོ། །ཞེས་པའི་བར།
སངས་རྒྱས་བཅོམ་ལྡན་འདས་ཆོས་ཐམས་ཅད་མཉམ་པ་ཉིད་
དུ་རྣམ་པར་སངས་རྒྱས་པ་འགྲོ་བའི་མཆོག་རྣམས་ཀྱིས་མདོ་་་་
སྡེ་དེ་དང་དེ་དག་ལས་འདུས་བྱས་དག །སྒྱུ་མ་ལ་སོགས་པའི་
ཚུལ་དུ་གསུངས་པ་རྣམས་ནི་སྒྱུ་མ་དང་རྨི་ལམ་དང་སྨིག་རྒྱུ་་
དང་གཟུགས་བརྙན་དང་འདྲ་བ་དང་མིག་ཡོར་དང༌། །བྲག་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽305
ཅ་ལྟ་བུ་དང་ནི་ཆུ་ཟླའི་གཟུགས་དང་འདྲ་བ་དང་སྤྲུལ་པ་་
དང་འདྲ་བར་ཤེས་པར་བྱ་སྟེ། །གོ་རིམ་བཞིན་དུ་བདག་དང་
སྲོག་ལ་སོགས་པ་མེད་བཞིན་དུ་དེ་ལྟར་སྣང་བའི་ཕྱིར་ནང་གི་སྐྱེ་
མཆེད་དྲུག་དང་མི་བདེན་བཞིན་ཏུ་ལོངས་སྤྱད་བྱའི་དངོས་པོར་་་
སྣང་བའི་ཕྱིར་ཕྱིའི་སྐྱེ་མཆེད་དྲུག་དང་འཁྲུལ་པའི་གཞི་ཡིན་པའི་་
ཕྱིར་སེམས་དང་སེམས་ལས་བྱུང་བ་གཉིས་དང་ཡང་སྔོན་གྱི་ལས་
ཀྱི་གཟུགས་བརྙན་ཡིན་པའི་ཕྱིར་ནང་གི་སྐྱེ་མཆེད་དྲུག་དང་།
ནང་གི་སྐྱེ་མཆེད་རྣམས་ཀྱི་གྲིབ་མ་ལྟ་བུ་ཡིན་པའི་ཕྱིར་ཕྱིའི་སྐྱེ་
མཆེད་དྲུག་སྟེ་དྲུག་ཚན་གཉིས་དང་ལྷག་མ་གསུམ་པོ་ནི་རེ་་་་
རེར་འདོད་དེ་བཤད་པའི་ཆོས་རྣམས་དང་ཏིང་ངེ་འཛིན་ལ་་་
བརྟེན་པའི་ཆོས་རྣམས་དང་བསམ་བཞིན་དུ་སྲིད་པར་སྐྱེ་་་་་་་་
ཡོངས་སུ་ལེན་པ་རྣམས་སོ། །ཤེས་བྱ་ཡོངས་སུ་ཚོལ་བ་ནི་ཡང་
དག་པ་མིན་པའི་ཀུན་ཏུ་རྟོག་པ་དང་ཡང་དག་པ་ཡང་མིན།
ཡང་དག་པ་མ་ཡིན་པ་ཡང་མིན་པ་ངེས་པར་འབྱེད་པའི་ཆ་དང་
མཐུན་པའི་བར་དག་དང་མི་རྟོག་པ་དེ་བཞིན་ཉིད་དང་འཇིག་་་་་
རྟེན་ལས་འདས་པའི་ཡེ་ཤེས་དག་དང༌། །རྟོག་པ་ཡང་མིན་ཞིང་
མི་རྟོག་པ་ཡང་མ་ཡིན་པ་རྗེས་ལས་ཐོབ་པ་འཇིག་རྟེན་པའི་ཡེ་་་་
ཤེས་ཏེ། །ཤེས་བྱ་ཐམས་ཅད་ནི་དེ་ཙམ་དུ་འདུས་པ་ཡིན་པར་
བརྗོད་དོ། །ཀུན་ནས་ཉོན་མོངས་པ་དང་རྣམ་པར་བྱང་བ་ཚོལ་བ་

306 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས
་རང་གི་ཁམས་ཏེ་ཀུན་གཞིའི་རྣམ་པར་ཤེས་པ་ལས་གཟུང་བ་་
དང་འཛིན་པ་གཉིས་སུ་སྣང་ཞིང༌། །དེ་ཡང་གྲོགས་མ་རིག་པ་
དང་ཉོན་མོངས་པ་རྣམས་དང་ལྷན་ཅིག་ཏུ། །འཇུག་པའི་
རྣམ་པར་རྟོག་པ་རབ་ཏུ་འབྱུང་སྟེ། །དེ་ལ་གཟུང་འཛིན་གྱི་
རྫས་གཉིས་རྣམ་པར་སྤངས་པ་ཡིན་ནོ། །སྔར་བཤད་པའི་ཆོས་
ཀྱི་དམིགས་པའི་ཁྱད་པར་ཐོབ་སྟེ་རྙེད་པ་ཡིས། །གཞན་
དབང་སེམས་རང་གི་དབྱིངས་ཏེ་རྣམ་པར་རྟོག་པ་རྣམས་ཀྱི་དེ་་་
བཞིན་ཉིད་དེ་ལ་མོས་སྤྱོད་སྐབས་དོན་སྤྱི་དང་མཐོང་ལམ་ཐོབ་་་་
པས་མངོན་སུམ་དུ་གནས་པ་དང་སྒོམ་ལམ་དུ་དེ་ལ་གོམས་པ་དང་
ལྡན་པའི་ཕྱིར། །གནས་ཡོངས་སུ་འགྱུར་བས་རྣམ་པར་རྟོག་པ་དེ་
ཉིད་གཉིས་སུ་སྣང་བ་མེད་པར། །འཇུག་སྟེ་ལྤགས་པ་ཁེངས་
པ་དང་བྲལ་བས་མཉེན་པར་འགྱུར་བ་དང་མདའ་མེ་ལ་བསྲོས་་་་
པས་དྲང་པོར་འགྱུར་བ་བཞིན་ནོ། །དེ་ཡང་ཞི་གནས་ཀྱིས་སེམས་
དང་ལྷག་མཐོང་གིས་ཤེས་རབ་རྣམ་པར་གྲོལ་བའི་དཔེ་ཡིན་ནོ། །
རྣམ་པར་རིག་པ་ཙམ་དུ་ཚོལ་བ་ནི་སེམས་ནི་གཟུང་བ་དང་་་་་་
འཛིན་པ་གཉིས་སུ་སྣང་བ་སྟེ། ྋ ། དེ་བཞིན་དུ་ཆགས་སོགས་
ཉོན་མོངས་པར་སྣང་བའམ། །དད་པ་ལ་སོགས་པར་སྣང་
བར་འདོད་ལ། །དེ་ལས་གཞན་ཉོན་མོངས་པ་དང་དགེ་བའི་
ཆོས་ཡོད་པ་མ་ཡིན་ནོ། །སེམས་ནི་ཉོན་མོངས་པ་དང་དད་པ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽307
ལ་སོགས་པ་སྣ་ཚོགས་པར་སྣང་བ་དང་། །ཅིག་ཅར་དད་པ་
དང་བརྩོན་འགྲུས་ལ་སོགས་པ་རྣམ་པ་སྣ་ཚོགས་ཅན་དུ་འཇུག་
པ༑ །དེ་ལ་སེམས་ཉིད་དེ་དག་ཏུ་སྣང་བ་དེ་ནི་ཡོད་པ་དང་དེ་མ་
ཡིན་པའི་དེ་དག་གི་མཚན་ཉིད་མེད་པ། །དེའི་ཕྱིར་ཉོན་མོངས་
པ་དང་དགེ་བའི་ཆོས་ཀྱི་ནི་མ་ཡིན་ནོ། །མཚན་ཉིད་ཡོངས་སུ་
ཚོལ་བ་ནི་སངས་རྒྱས་རྣམས་ཀྱིས་སེམས་ཅན་ལ། །ཕན་
གདགས་པའི་ཕྱིར་ནི་མཚན་གཞི་ཤེས་བྱ་གཞི་ལྔ་དང༌། །
མཚན་ཉིད་ངོ་བོ་ཉིད་གསུམ་དང་ནི་མཚོན་པ་རྣལ་འབྱོར་གྱི་་་་
ས་ལྔ་དག་གི། །རབ་ཏུ་དབྱེ་བས་ཡང་དག་པར་བཤད་དོ།
འཛིན་པའི་ཆར་སྣང་བའི་སེམས་ནི་རྣམ་པར་ཤེས་པ་དང་གཟུང་་
བའི་ཆར་སྣང་བའི་སེམས་ནི་གཟུགས་ཡིན་ལ་ལྟ་བ་ནི་སེམས་ལས་་
བྱུང་བ་རྣམས་ཏེ་དེ་དང་བཅས་པ་གང་ཡིན་པ་དང་། ྋ །དེ་ཡི་
གནས་སྐབས་ཏེ་ལྡན་པ་མ་ཡིན་པ་དང་མི་འགྱུར་པ་འདུས་མ་་་
བྱས་ཏེ། །འདི་དག་ནི་མདོར་ན་མཚན་གཞི་སྟེ། །དེ་དག་རབ་
ཏུ་དབྱེ་ན་ཚད་མེད་དོ། །མིང་གིས་ཇི་ལྟར་བརྗོད་པ་བཞིན་
དོན་དུ་འདུ་ཤེས་པ་ཉིད་ཀྱི། །རྒྱུ་མཚན་ཀུན་བཏགས་དང་
བརྗོད་པ་དེའི་བག་ཆགས་དང༌། །དེ་ལས་ཀྱང་བརྡ་མི་ཤེས་པ་
རྣམས་ལ་དོན་ཁོ་ནར་སྣང་བ་དང་བརྡ་ཤེས་པ་ལ་མིང་དང་་་
བཅས་པའི་དོན་སྣང་བ་ནི། །ཀུན་བརྟགས་པ་ཡི་མཚན་ཉིད་

308 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
དོ༑ །མིང་ཇི་ལྟ་བར་དང་དོན་ནི་ཇི་ལྟ་བར། །དོན་དུ་སྣང་བ་
དང་མིང་དུ་སྣང་བ་གང༌། །ཡང་དག་པ་མིན་པའི་རྟོག་པའི་
རྒྱུ་མཚན་ཏེ་རྒྱུ་ནི། །ཀུན་ཏུ་བརྟགས་པ་ཡི་མཚན་ཉིད་དོ། །
གནས་དོན་ལུས་ཀྱི་རྣམ་པ་གསུམ་དང་ཡིད་འཛིན་པ་རྣམ་པར་་་་་
རྟོག་པ་རྣམ་པ་གསུམ་གྱི་སྣང་བ་ཅན། ྋ དེ་ལས་ཕྱི་མ་ནི་
འཛིན་པ་དང་སྔ་མ་ནི་གཟུང་བའི་མཚན་ཉིད་དེ། །དེ་ལྟར་
ཡང་དག་པ་མ་ཡིན་པའི་ཀུན་ཏུ་རྟོག་པ་ནི། །གཞན་གྱི་
དབང་གི་མཚན་ཉིད་དོ། །ཀུན་ཏུ་བརྟགས་པའི་ཆོས་ཐམས་
ཅད་ནི་མེད་པ་ཉིད་དང་མེད་པ་དེ་ནི་ཡོད་པ་ཉིད་གང་ཡིན་པ་་
དང་༑ །ཡོད་པ་དང་མེད་པ་དེ་དག་ཐ་མི་དད་པས་མཉམ་པ་
ཉིད་དང་གློ་བུར་གྱི་ཉོན་མོངས་པ་མ་ཞི་བ་དང་རང་བཞིན་དག་་
པའི་ཕྱིར་ཞི་བ་དང་སྤྲོས་པ་མེད་པས་རྣམ་པར་མི་རྟོག་པ། །དེ་
ནི་ཡོངས་སུ་གྲུབ་པའི་མཚན་ཉིད་དོ། །གཞི་སོགས་ལྔ་ཡི་སྒོ་
ནས་ཆོས་རྣམས་ལ་སྒྲོ་བཏགས་ཙམ་དུ་ཤེས་པར་བྱ་བ་ཀུན་་
བཏགས་ཀྱི་ཆ་ཇི་ལྟར་ཡོད་པ་དང་། གཟུང་འཛིན་དུ་སྣང་བའི་
ཡང་དག་པ་མ་ཡིན་པའི་རྟོག་པ་སྤང་བྱ་གཞན་དབང་གི་རྣམ་པ་ཇི་
ལྟར་ཡིན་པ་དང་། སྦྱང་བར་བྱ་བའི་གཞི་ཡོངས་སུ་གྲུབ་པའི་ཆོས་
ཉིད་ཇི་ལྟར་གནས་པ་གསལ་བར་བློའི་ཡུལ་དུ་མཚོན་ཞིང་ཤེས་་་་་་
པར་བྱེད་པ་ཡིན་ནོ། །དེ་ལྔ་ནི། དེ་ལ་གཞི་ནི་སངས་རྒྱས་ཀྱིས་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽309
བདེན་བཞི་ཐུགས་སུ་ཆུད་ནས་བཤད་པས་རྒྱུ་མཐུན་པ་ཚོགས་་་་་
ལམ་དུ་གསུང་རབ་གྱི་ཆོས་ལ་དམིགས་ནས་སྐྱེད་པ་ནི་སྐྱེད་པའི་
གཞི་ཞེས་བྱ་སྟེ་མཐོང་ལམ་བསྐྱེད་པའི་ཕྱིར་རོ། །སྨོན་པའི་དོན་
ཚུལ་བཞིན་ཏུ་ཡིད་ལ་བྱེད་པ་དང༌། །མེ་ལོང་ལྟ་བུ་ནི་གཞན་
དབང་གི་སེམས་ཀྱི་དབྱིངས་གཉིས་སྟོང་གི་དེ་བཞིན་ཉིད་ལ་རྩེ་་་
གཅིག་ཏུ་གནས་པའི་ཏིང་ངེ་འཛིན་ས་དང་པོ་དང༌། །སྣང་བ་ནི་
ཆོས་ཉིད་ཀྱི་དོན་ཀུན་བརྟགས་ཀྱི་སྟོང་པར་ཡོད་པ་ལ་ཡོད་པ་་་་་་་
དང་མེད་པ་ལ་མེད་པར་མཐོང་བ་ས་གཉིས་པའོ། ྋ།དང་པོའི་
རང་བཞིན་མ་ལོག་པར་སྣང་བའོ། །རྟེན་ནི་གནས་གཞན་དུ་
འགྱུར་བ་སྟེ་ཟག་མེད་ཀྱི་དབྱིངས་སངས་རྒྱས་ཀྱི་ས་དེ་ན་དེ་ལས་་་་
གཞན་པའི་འཕགས་པ་དག་དང་མཉམ་པ་ཉིད་དུ་འགྱུར་ཞིང༌།༎
སངས་རྒྱས་རྣམས་ཀྱི་ཆོས་ཀྱི་གནས་ལུགས་ཆོས་དབྱིངས་རང་
བཞིན་རྣམ་དག་འཕགས་པའི་རིགས་ཤིན་དུ་དྲི་མ་མེད་པ་དེ་་་
ལ༑ །ཉན་རང་དང་རྣམ་གྲོལ་མཉམ་པ་དང་དེ་ལས་ཁྱད་དུ་
འཕགས་པ་ཡང་ཡིན་ཏེ་རྣམ་པར་དག་པའི་ཁྱད་པར་ནི་ཉོན་་་་་་
མོངས་པ་བག་ཆགས་དང་བཅས་ཏེ་རྣམ་པར་དག་པ་དང་།
ཡོངས་སུ་དག་པའི་ཁྱད་པར་ནི་ཞིང་ཡོངས་སུ་དག་པ་དང་། སྐུའི་
ཁྱད་པར་ནི་ཆོས་ཀྱི་སྐུ་ཐོབ་པ་དང་། ལོངས་སྤྱོད་པའི་ཁྱད་པར་ནི་
འཁོར་གྱི་དཀྱིལ་འཁོར་དག་ཏུ་ཆོས་ཀྱི་ལོངས་སྤྱོད་རྫོགས་པ་རྒྱུན་་་་

310 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
མི་འཆད་པར་འཇུག་པ་དང་། ཕྲིན་ལས་ཀྱི་ཁྱད་པར་ནི་དགའ་
ལྡན་གྱི་གནས་ན་བཞུགས་པ་ལ་སོགས་སྤྲུལ་པ་དག་གིས་སེམས་་་་
ཅན་གྱི་དོན་མཛད་པ་རྗེས་སུ་སྒྲུབ་པ་རྣམས་ཀྱིས་སོ། །ཀུན་ནས་
ཉོན་མོངས་པའི་ཕྱོགས་འགགས་པ་ན་ཆོས་དབྱིངས་འབྲི་བ་མེད་་་
ཅིང༌།༑ །རྣམ་པར་བྱང་བའི་ཕྱོགས་སྐྱེ་བ་ན་འཕེལ་བ་མེད་པའི་
མཚན་ཉིད་དོ། །རྣལ་འབྱོར་སྔ་མ་བཞི་རྒྱུ་དང་ཕྱི་མ་འབྲས་བུ་
ཡིན༑ རྣམ་པར་གྲོལ་བ་ཡོངས་སུ་ཚོལ་བ་ནི་ས་བོན་ཏེ་ཀུན་གཞི་
གཞན་དུ་གྱུར་པའི་ཕྱིར། །གནས་དང་དོན་དང་ལུས་སུ་སྣང་
བའི་རྣམ་པར་ཤེས་པ་དག །གཞན་དུ་གྱུར་པ་ནི་ཟག་པ་མེད་
པའི་དབྱིངས་ཏེ་རྣམ་པར་གྲོལ་བའོ། །ཟག་མེད་དབྱིངས་དེ་ནི་
ཉན་རང་སངས་རྒྱས་ཀྱི་རྟེན་ཀུན་ཏུ་འགྲོ་བ་ཅན་ནོ། །ཉོན་
མོངས་པ་ཅན་གྱི་ཡིད་དང་འཛིན་པ་སྒོ་ལྔའི་ཤེས་པ་དང་རྣམ་་་་
པར་རྟོག་པ། །ཡིད་ཀྱི་ཤེས་པ་རྣམས་གྱུར་པའི་ཕྱིར་ཉོན་ཡིད་
རྣམ་པར་མི་རྟོག་པ་དང་། །འཛིན་པའི་ཤེས་པ་ཞིང་དག་པ་
དང་ཡིད་སོ་སོར་ཡང་དག་པ་རིག་པ་བཞིའི་ཡེ་ཤེས་དང་མངོན་་་
པར་ཤེས་པ་ཆེན་པོའི་ལས་དག་ལ། །དབང་ཐོབ་པ་ནི་རྣམ་པ་
བཞི་ཡིན་ནོ། །དབང་དེ་ཡང་ས་མི་གཡོ་བ་ལ་སོགས་པའི། །
ས་གསུམ་ལ་ནི་དབང་རྣམ་བཞི་སྟེ། །གཅིག་མི་གཡོ་བ་ལ་
རྣམ་པ་མི་རྟོག་པ་དང་། ཞིང་དག་པ་གཉིས་དང་དེ་ལས་གཞན།

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽311
་་་་གཉིས་ལ་ཡེ་ཤེས་དང་ལས་ལ་དབང་རེ་རེར་ནི་ཐོབ་པ་འདོད་
པ་ཡིན་ནོ། །རྣམ་པར་གྲོལ་བའི་རྣམ་གྲངས་གཞན་ཡང་བློ་དང་
ལྡན་པ་རྣམས་ཀྱིས་སྲིད་པར་གཏོགས་པའམ་ཡོད་པའི་ཆོས་་་་་
རྣམས་བདག་མེད་པ་རྣམ་པ་གཉི་ཀའང་རིག་པར་འགྱུ
སྒྲོ་འདོགས་སེལ། །དེ་ཡང་ཀུན་བརྟགས་པའི་གང་ཟག་མེད་པ་
་་་་བཞིན་ཀུན་བརྟགས་པའི་ཆོས་ཀྱང་དེ་དང་འདྲ་བ་མཉམ་པར
ཤེས་ནས་བྱང་སེམས་དེ་ནི་འཛིན་པ་ཙམ་དུ་ཤེས་པའི་སྒོ་ནས་་
དེ་ཁོ་ན་ཉིད་རྣམ་པར་རིག་པ་ཙམ་ལ་འཇུག་ཅིང༌། །སྦྱོར་ལམ་
དང་པོ་གསུམ་ལ་དེ་ནས་དེ་ཁོ་ན་ཉིད་དེ་ལ་ཡིད་གནས་པའི་་་་་་
ཕྱིར་ན་དེ་ལ་དེ་ཁོ་ན་རྣམ་པར་རིག་པ་ཙམ་དེ་ཡང་མི་སྣང་ངོ་་་
ཆོས་མཆོག །དེ་མི་སྣང་བ་ནི་གྲོལ་བ་ཡིན་ཏེ་འཕགས་པའི་ཡེ་
ཤེས་མཆོག་ཏུ་དམིགས་པ་དང་བྲལ་བའོ་ཡོངས་གྲུབ། །རྣམ་
གྲངས་གཞན་ཡང་སྔོན་བསྐལ་པ་གྲངས་མེད་ཚོགས་བསགས་པ་་་་
ཉིད་ཀྱི་སྟོབས་ཀྱིས་ཚོགས་ཀྱི་གཞི་གསུང་རབ་གྱི་ཆོས་ལ་མང་དུ་་་་་
ཐོས་པ་དང་མོས་སྤྱོད་དུ་ཚུལ་བཞིན་ཏུ་ཡིད་ལ་བྱེད་པའི་བསྐྱེད་་་་
པ་ཡོད་ན། །དྲོད་རྩེར་དོན་དུ་སྣང་བ་ཐམས་ཅད་མིང་ཙམ་དུ་
ནི་མཐོང་བར་འགྱུར་ལ། །མིང་སྟེ་གཟུགས་ཅན་མ་ཡིན་པའི་
ཕུང་པོ་བཞི་ཙམ་དུ་མཐོང་སྟེ་བཟོད་པ་དེར་མཐོང་ནས།
དོན་མེད་ན་དེའི་རྣམ་པར་རིག་པའང་མེད་པས་སེམས་ཙམ་དུ་་་་་་

312 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
འཛིན་པ་དེ་ཡང་ཕྱི་ནས་ཆོས་མཆོག་ཏུ་མི་མཐོང་ངོ༌། །རྣམ་
གྲངས་གཞན་ཡང་སེམས་ཀུན་གཞིའི་རྣམ་པར་ཤེས་པ་ནི་སྒྲིབ
པའི་གནས་ངན་ལེན་དང་བཅས་པར། །བདག་ཏུ་ལྟ་བའི་
ཞགས་པས་ཟིན་པར་ནི། །འཁོར་བར་རབ་ཏུ་འཇུག་པར་
འགྱུར་ཏེ་སེམས་དེ། །ནང་དུ་སེམས་ཁོ་ན་ལ་གནས་པའི་ཕྱིར་
འཁོར་བ་ལས་ལྡོག་པར་འདོད་དོ། །རྣམ་གྲོལ་གྱི་རྣམ་གྲངས་
བཞིའོ། །ངོ་བོ་ཉིད་མེད་པ་ཚོལ་བ་ནི་ཆོས་རྣམས་རྐྱེན་ལ་རག་ལས་
པས་རང་མེད་པའི་ཕྱིར་དང་འགགས་པ་རྣམས་ཀྱང་དེའི་བདག་་་་
ཉིད་དུ་མི་སྐྱེ་བས་རང་གི་བདག་ཉིད་དུ། །མེད་པའི་ཕྱིར་དང་
སྐད་ཅིག་མ་ཡིན་པས་རང་གི་ངོ་བོ་ལ། །མི་གནས་པའི་ཕྱིར་ཏེ་
གཞན་དབང་ངོ་བོ་ཉིད་མེད་པ་རྣམ་པ་གསུམ་པོ་འདི་ནི་འདུས་་་་་
བྱས་ཀྱི་མཚན་ཉིད་གསུམ་དང་སྦྱར་བར་བྱ་བ་དང་བྱིས་པས་ཇི་་་་་
ལྟར་བཟུང་བ་བཞིན་དེ། །མེད་པའི་ཕྱིར་ཀུན་བཏགས་ངོ་བོ་
ཉིད་མེད་པར་འདོད་དོ། །སྐྱེ་བ་མེད་པ་ལ་སོགས་པ་ཡང་འདི་ལ་
བརྟེན་ནས་འགྲུབ་པ་ཡིན་ཏེ་སྔ་མ་སྔ་མ་རྣམས་ཕྱི་མ་ཕྱི་མའི་རྟེན་
ཡིན་པས། །ངོ་བོ་ཉིད་ནི་མེད་པ་ཡིས་སྐྱེ་བ་མེད་ལ་གང་མ་
སྐྱེས་པ་དེ་ནི་འགག་པ་མེད་པ་དང་གང་མ་སྐྱེས་ཤིང་མ་འགགས་་་
པ་དེ་ནི་གཟོད་མ་ནས་ཞི་བ་དང༌། །གང་གཟོད་མ་ནས་ཞི་བ་དེ་
ནི་རང་བཞིན་གྱིས་མྱ་ངན་ལས་འདས་པ་ཡིན་པར་འགྲུབ་་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽313
པར་འགྱུར་རོ་ཡོངས་གྲུབ། །མི་སྐྱེ་བའི་ཆོས་ལ་བཟོད་པ་ཡོངས་སུ་
ཚོལ་བ་ནི་འཁོར་བ་ལ་ཐོག་མའི་སྐྱེ་བ་མེད་པ་དང་ནི་ཆོས་གང་་་་
དག་སྔར་སྐྱེས་པ་དེ་ཉིད་སླར་སྐྱེ་བ་མེད་པ་དང་སྔོན་མེད་པའི་་་་་་
རྣམ་པ་གཞན་ཉིད་ཀྱང་སྐྱེ་བ་མེད་པ་དང༌། །ཀུན་བརྟགས་པའི་
རང་གི་མཚན་ཉིད་མ་གྲུབ་པས་རང་གི་མཚན་ཉིད་ཀྱིས་མ་སྐྱེས་
པ་དང་གཞན་དབང་ལ་རང་སྐྱེ་མེད་པ་དང་ཡོངས་སུ་གྲུབ་པ་ནི་་་
འདུས་མ་བྱས་གཞན་དུ་འགྱུར་བའི་སྐྱེ་བ་མེད་པ་དང་། །དགྲ་
བཅོམ་ཟད་པར་ཤེས་པ་ཐོབ་པ་ལ་ཀུན་ནས་ཉོན་མོངས་མི་སྐྱེ་བ
་དང་ཆོས་ཀྱི་སྐུ་ལ་སྔར་ལས་ཁྱད་པར་འགྲོ་བའི་སྐྱེ་བ་མེད་པ་ལ། །
སྐྱེ་བ་མེད་པའི་ཆོས་ལ་བཟོད་པ་ཐོབ་པར་བཤད་དོ། །བཟོད།
མཐོང་༑ བརྒྱད་པ་རིམ་པ་བཞིན་ཆུང་། འབྲིང་། ཆེའོ། །ཐེག་པ་
གཅིག་ཏུ་གསུངས་པ་ཉིད་ཡོངས་སུ་ཚོལ་བ་ནི་བགྲོད་པར་བྱ་བ་་་་་
ཆོས་ལ་ཐ་དད་མེད་པ་དང་འགྲོ་བ་པོ་ཉན་ཐོས་ལ་སོགས་པའི་་་་་་
གང་ཟག་རྣམས་བདག་མེད་པ་དང་རྣམ་པར་གྲོལ་བ་རྣམས། །
མཚུངས་པའི་ཕྱིར་དང་རིགས་ནི་མ་ངེས་པ་ཐ་དད་པ་དུ་མས་་་
ཐེག་ཆེན་གྱི་འབྲས་བུ་གཅིག་ཐོབ་པའི་ཕྱིར་དང༌། །བསམ་
གཉིས་ཏེ་སངས་རྒྱས་ཀྱིས་སེམས་ཅན་ཐམས་ཅད་ལ་བདག་དང་་་
ཐ་མི་དད་པའི་དགོངས་པ་བརྙེས་པའི་ཕྱིར་དང་ཉན་ཐོས་རིགས་་་་་
ངེས་སྔོན་བྱང་ཆུབ་ཀྱི་ཚོགས་ལ་སྤྱད་པ་འགའ་ཞིག་སངས་རྒྱས་ཀྱི་་་

314 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
མཐུས་བདག་གཞན་ཐ་མི་དད་པ་སངས་རྒྱས་ཀྱི་དགོངས་པ་ཅུ་་་་་
ཟད་ཐོབ་པ་འདྲ་བའི་ཕྱིར་དང་། ་གདུལ་བྱ་རྣམས་ཀྱི་དོན་དུ་
སངས་རྒྱས་ཀྱི་སྤྲུལ་པ་ཉན་ཐོས་སུ་སྟོན་པའི་ཕྱིར་དང༌། །བགྲོད་
བྱ་མཐར་ཐུག་དེ་སངས་རྒྱས་ཡིན་པའི་ཕྱིར་ནི་ཐེག་པ་གཅིག་་་་
ཉིད་དོ། །ཡང་ཅིའི་ཕྱིར་སངས་རྒྱས་རྣམས་ཀྱི་དགོངས་པ་དེ་དང་
དེས་ཐེག་པ་གཅིག་ཉིད་དུ་བསྟན་ཅེ་ན་ཉན་ཐོས་མ་ངེས་པའི་
རིགས་ཅན་ཁ་ཅིག་དག་ནི་དྲང་བའི་ཕྱིར་དང་། །བྱང་སེམས་
མ་ངེས་པའི་རིགས་ཅན་གཞན་དག་ཡང་དག་པར་གཟུང་བའི་་
ཕྱིར༑ །རྫོགས་པའི་སངས་རྒྱས་རྣམས་ཀྱིས་ནི། །མ་ངེས་པའི་
རིགས་ཅན་རྣམས་ལ་མཐར་ཐུག་ཐེག་པ་གཅིག་ཏུ་བཤད་དོ། །
ཉན་ཐོས་མ་ངེས་པ་དེ་ཡང་ཐེག་ཆེན་ལ་ཞུགས། སངས་རྒྱས་པ་
རྣམ་པ་གཉིས་ཏེ། །རང་གི་ཐེག་པའི་དོན་ཏེ་བདེན་པ་མཐོང་
བ་རྒྱུན་ཞུགས་སོགས་གསུམ་དང་མ་མཐོང་བ་སོ་སྐྱེའོ། །བདེན་
དོན་མཐོང་བ་ལ་འདོད་པའི་འདོད་ཆགས་བྲལ་བ་ཕྱིར་མི་འོང་
དང༌༑ །འདོད་པའི་འདོད་ཆགས་བྲལ་བ་མིན་པ་རྒྱུན་ཞུགས་
ལན་གཅིག་ཕྱིར་འོང་འདི་གཉིས་ནི་རྟོགས་པ་བུལ་བས་སོ་སྐྱེ་ཐེག་་
ཆེན་ལ་ཞུགས་པ་ལས་དམན་པའོ། །དོན་མཐོང་དེ་གཉིས་
འཕགས་པའི་ལམ་ཐོབ་པ། །སྲིད་པ་དག་ཏུ་བསྒྱུར་བའི་
ཕྱིར༑ །བསམ་གྱིས་མི་ཁྱབ་པར་བསྒྱུར་བ་ཡིས། །སྐྱེ་བ་དང་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽315
ནི་ཡང་དག་པར་ལྡན་ཏེ་འཕགས་པའི་ལམ་དེ་སྐྱེ་བར་བསྒྱུར་བ་་་
ནི་བསམ་གྱིས་མི་ཁྱབ་པའི་གནས་སོ། །གཅིག་སྟེ་འདོད་ཆགས་
དང་མ་བྲལ་བ་དེ་ནི་སྨོན་ལམ་དབང་གིས་ན། །ཇི་ལྟར་འདོད་
པ་བཞིན་སྐྱེ་བ་རབ་ཏུ་སྒྲུབ་པར་བྱེད་ལ། །ཅིག་ཤོས་འདོད་
ཆགས་དང་བྲལ་བ་ནི་འདོད་ཁམས་སུ་ཕྱིར་མི་འོང་བའི་ང
གཏན་དང་། །ལྡན་པའི་ཕྱིར་རང་ཉིད་ཕྱིར་མི་འོང་ཡང་སྤྲུལ་
པས་གཞན་དོན་རབ་ཏུ་སྒྲུབ་སྟེ། །དེ་གཉིས་ཡང་དང་ཡང་དུ་
ནི་སྔར་གོམས་པའི་ཉན་ཐོས་རང་གི་སྐྱོ་སེམས་དེ་ཀུན་་་་་་་་་་
འབྱུང་བ་དང་ལྡན་པས། །མྱ་ངན་ལས་འདས་པ་ལ་ལྷག་པར་
མངོན་པར་དགའ་བའི་ཕྱིར། །རྟོགས་པ་བུལ་བ་ཡིན་པར་
འདོད་དོ། །གང་ཟག་གཅིག་གིས་འབྲས་བུ་གསུམ་ཐོབ་པའི་ཚུལ་
ཡང༌། དོན་བྱས་པ་མ་ཡིན་པ་སློབ་པའི་གང་ཟག་དེ་མིའི་རིས་
ལས་ཚེ་འཕོས། ལྷ་ཚེ་རིང་པོར་འདུག །ནམ་སངས་རྒྱས། །མེད་
པར་འདོད་པར་སྐྱེས་ནས་སྤྲུལ་པ་དོན་དུ་གཉེར་བས་གཟུགས་་
ཁམས་ཀྱི་བསམ་གཏན་གྱི་དོན་དུ་བརྩོན་པར་བྱས་ཏེ་སྤྲུལ་པ་་་་་
དེར་བརྟེན་ནས། །མཐར་གྱིས་བྱང་ཆུབ་དམ་པ་འཐོབ་པར་
འགྱུར་རོ། །
བ ན བ
༈ ལྡེབ། བྷཱུ ནས། ཊུ བར། ལེའུ་བཅུ་དགུ་པའི་གཞན་གྱི་དབང་གི་མཚན་ཉིད་སོགས་ནས་རྒྱུར་

316 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
སྤྱད་ཟིན་པའི་ཕྱིར་རོ། །ཞེས་པའི་བར་ཡིག་ཕྲེང་གསུམ་ལ།
གཞན་གྱི་དབང་གི་མཚན་ཉིད་སྐད་ཅིག་ལ་འཇིག་པའི་དོན་ཡང་
མི་རྟག་པའི་དོན་དུ་རིག་པར་བྱ་སྟེ་དེ་རབ་ཏུ་བསྒྲུབ་པའི་ཕྱིར་སྐད་
ཅིག་མ་ཉིད་རྣམ་པར་དབྱེ་བའི་ཕྱིར་བཤད་པ། སྐད་ཅིག་མ་ཉིད་
མེད་པར་འདུ་བྱེད་རྣམས་འཇུག་པར་རྒྱུན་མི་རུང་བའི་ཕྱིར་ཏེ་་་་་
རྒྱུན་གྱིས་འཇུག་པ་ནི་འཇུག་པ་ཡིན་ན་དེ་ཡང་སྐད་ཅིག་རེ་རེ་ལ་་་་
སྐྱེ་བ་དང་འགག་པ་མེད་པར་མི་རུང་ངོ་། །འོན་ཏེ་དུས་གཞན་གྱི་
བར་དུ་གནས་ནས་སྔ་མ་དང་ཕྱི་མ་འགག་པ་དང་སྐྱེ་བའི་སྒོ་ནས་་་་་
རྒྱུན་གྱིས་འཇུག་པར་འདོད་ན་དེའི་མཇུག་ཐོགས་སུ་འཇུག་པར་མི་
འགྱུར་ཏེ་རྒྱུན་མེད་པའི་ཕྱིར་རོ། ྋ །སྐྱེས་པ་ནི་རྒྱུན་མེད་པར་དུས་
གཞན་གྱི་བར་དུ་ཡོད་པར་ཡང་རུང་བ་མ་ཡིན་ནོ། །ཅིའི་ཕྱིར་ཞེ་ན་
འདུས་བྱས་ཐམས་ཅད་ནི་རྒྱུ་ལས་སྐྱེ་བའི་ཕྱིར་དང་དེ་གལ་ཏེ་་་་་
བྱུང་ནས་ཡང་དུས་ཕྱི་མ་ཡོད་ན་དེ་ལ་གདོན་མི་ཟ་བར་རྒྱུ་དགོས་་་་
ཏེ་རྒྱུ་མེད་ན་དང་པོ་ཁོ་ན་ནས་རྒྱུ་མེད་པའི་ཕྱིར་རོ། །གནས་པ་དེ་
ནི་སྐད་ཅིག་དང་པོ་བསྐྱེད་པའི་རྒྱུ་དེ་ཁོ་ནས་ཡོད་པར་འགྱུར་བ་་
ཡང་རིགས་པ་མ་ཡིན་ཏེ་དེ་རྒྱུར་སྤྱད་ཟིན་པའི་ཕྱིར་རོ། །

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽317
༄༅། །ཆོས་དང་ཆོས་ཉིད་རྣམ་པར་འབྱེད་པའི་
ཚིག་ལེའུ ར་བྱས་པའི་མཆན་འགྲེལ་
གྱི་མཆན་བུ་བཞུགས་སོ། །
༄༅། །རྒྱ་གར་སྐད་དུ། དྷརྨཱ་དྷརྨ་ཏཱ་བི་བྷཾ་ག་ཀཱ་རི་ཀཱ།
བོད་སྐད་དུ། ཆོས་དང་ཆོས་ཉིད་རྣམ་པར་འབྱེད་པའི་
ཚིག་ལེའུར་བྱས་པ། མགོན་པོ་བྱམས་པ་ལ་ཕྱག་འཚལ་ལོ། །
ཤེས་ནས་ཀུན་ནས་ཉོན་མོངས་པའི་ཕྱོགས་ཀྱི་ཆོས་འཁོར་བ་གང་
ཞིག་ཡོངས་སུ་སྤང་བར་བྱ་ཞིང་། །གཞན་རྣམ་པར་བྱང་བའི་
མཚན་ཉིད་ཀྱི་གནས་ཡོངས་སུ་གྱུར་པས་རབ་ཏུ་ཕྱེ་བའི་ཆོས་ཉིད་་་་
འགའ་ཞིག་མྱང་འདས་ནི་མངོན་སུམ་ཉིད་དུ་བྱ་བའི་ཕྱིར་།
དེས་ན་འཁོར་འདས་དེ་དག་མཚན་ཉིད་ཀྱི་སྒོ་ནས་རྣམ་པར་་་་
དབྱེ་བ། །བྱེད་པར་འདོད་ནས་བསྟན་བཅོས་འདི་བརྩམ་
སོ༑ །ཡུལ་ཐ་དད་པའི་སྒོ་ནས་ནི་མ་ཡིན་ནོ་ཞེས་པའི་དོན་ཏོ། །ཅི་
རེ་ཞིག་ཆོས་དང་ཆོས་ཉིད་དེ་དག་ཉིད་རྣམ་པར་དབྱེའི་གཞན་ནི་་་
མ་ཡིན་ནམ། འོན་ཏེ་འདི་དག་ཙམ་དུ་ཟད་པ་ཡིན་ཞེ་ན། མང་པོ་
རྣམས་ལས་བཀོལ་ནས་གཉིས་སུ་རྣམ་པར་དབྱེ་བ་བྱེད་པ་ནི་མ་་་་

318 ཆོས་ཉིད་རྣམ་འབྱེད་ཀྱི་མཆན་འགྲེལ་གྱི་མཆན་བུ།
ཡིན་ཏེ། བཅོམ་ལྡན་འདས་ཀྱིས་ཕུང་པོ་ལ་སོགས་པ་རྣམ་པར་
བཞག་པ་མཛད་དོ། །གསུང་རབ་ཀྱི་བརྗོད་བྱ་འདི་དག་ཐམས་
ཅད་ནི་མདོར་བསྡུ་ན། །འཁོར་འདས་རྣམ་པ་གཉིས་སུ་ཤེས་
པར་བྱ་སྟེ། །ཀུན་ནས་ཉོན་མོངས་པའི་མཚན་ཉིད་ཅན་གྱི་ཆོས་
འཁོར་བ་དང་དེ་བཞིན་དུ་གནས་ཡོངས་སུ་གྱུར་བའི་མཚན་ཉིད་
ཅན་གྱི་ཆོས་ཉིད་མྱང་འདས་གཉིས་ཀྱིས།ྋ ྋ །ཤེས་བྱའི་ཆོས་
ཐམས་ཅད་བསྡུས་པ་ཉིད་ཀྱི་ཕྱིར་རོ། །དེ་ཡང་གང་ཞིག་གང་
གིས་བསྡུས་པའི་འཁོར་བ་དང་མྱ་ངན་ལས་འདས་པ་དག་གི་རྣམ་་་
པར་དབྱེ་བ་མི་ཤེས་སོ་ཞེ་ན། འཁོར་འདས་གཉིས་ཡོད་པ་དེ་ལ་
ཆོས་ཀྱིས་རབ་ཏུ་ཕྱེ་བ་ནི། །འཁོར་བ་ཡིན་ཏེ་ཆོས་དབྱིངས་དེ་
ལ་བརྟེན་པའི་ཆོས་ཡིན་པས་སོ། །ཡང་ན་ཆོས་གཟུང་འཛིན་
གཉིས་ཀྱིས་རབ་ཏུ་ཕྱེ་བ་ཡིན་པའི་ཕྱིར་རོ། །ཆོས་ཉིད་ཀྱིས། །
རབ་ཏུ་ཕྱེ་བ་ནི་ཐེག་གསུམ་གྱི། །མྱ་ངན་ལས་ནི་འདས་པ་
འོ༑ །ཆོས་ཉིད་རྟོགས་པས་མྱང་འདས་ཀྱི་གྲངས་སུ་འགྲོ་བའི་ཕྱིར།
དེ་ལྟ་མོད་ཀྱི་མཚན་ཉིད་མ་བརྗོད་པའི་ཕྱིར་ན་འདིའི་མཚན་ཉིད་་་
ཇི་ལྟ་བུ་ཡིན་མི་ཤེས་སོ་ཞེ་ན། ྋ འཁོར་འདས་དེ་ལ་འཁོར་བས་
བསྡུས་པ་ཆོས་ཀྱི་མཚན་ཉིད་ནི། །གཟུང་བ་དང་འཛིན་པའི་
དངོས་པོ་གཉིས་སུ་སྣང་བ་རྟོག་མེད་ཀྱི་ཤེས་པ་སྟེ་སྒོ་ལྔའི་རྣམ་་་
ཤེས་དང་ངོ་བོ་དང་ཁྱད་པར་དུ་གདགས་པའི་སྒོ་ནས་ཇི་ལྟར་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽319
མངོན་པར་བརྗོད་པར། །སྣང་བ་རྟོག་བཅས་ཀྱི་ཡིད་དེ་གཉིས་
ལས་སྒོ་ལྔའི་གཟུང་འཛིན་གཉིས་སྣང་དེ་ཡང་དག་པ་མ་ཡིན་་་་་་་
པའི། །ཀུན་ཏུ་རྟོག་པ་ཙམ་སྟེ་གཉིས་སུ་དོན་ལ་མེད་བཞིན་དུ་
སྣང་བའི་ཕྱིར། །དེས་ན་ཡང་དག་པ་མ་ཡིན་པ་འོ། ། མངོན་
པར་བརྗོད་པར་སྣང་ཡིད་དེ་ཡང་ཡང་དག་པ་མ་ཡིན་ཏེ་ཐམས་་་
ཅད་དོན་ལ་མེད་ཅིང་སྟེ་མེད་པས་སོ། །དོན་མེད་པའི་རྟོག་པ་
ཙམ་ནི་སྣང་བ་འཁྲུལ་པ་ཙམ་དུ་ཡོད་པ་ཡིན་པས་ཀུན་ཏུ་རྟོག་་་
པའོ༑ །འདིས་ཁམས་གསུམ་གྱི་སེམས་དང་སེམས་ལས་བྱུང་བ་
ཐམས་ཅད་འཁོར་བར་བསྟན་ཏོ། །གཞན་ཡང་ཆོས་ཉིད་ཀྱིས་
རབ་ཏུ་ཕྱེ་བའི་མྱང་འདས་ཀྱི་མཚན་ཉིད་ནི། །གཟུང་བ་དང་
ནི་འཛིན་པའི་ཁྱད་པར་མེད་པ་དང༌། །བརྗོད་པར་བྱ་བ་དང་
རྗོད་པར་བྱེད་པ་སོགས་ཐམས་ཅད་ཀྱིས། །ཁྱད་པར་བྱར་མེད་
པའི་སྟོང་པ་ཉིད་དུ་རོ་གཅིག་པའི་དེ་བཞིན་ཉིད་ཡིན་ནོ། །སྔར་
བསྟན་པའི་ཆོས་ཀྱི་མཚན་ཉིད་གང་ཡིན་པ་དེ་ནི་དོན་ལ་མེད་པའི་
གཟུང་འཛིན་གཉིས་སུ་སྣང་ཕྱིར་འཁྲུལ་པ་ནི། །ཀུན་ནས་
ཉོན་མོངས་པའི་རྒྱུ་ཡིན་ཏེ། །གཉིས་སྣང་ལ་བརྟེན་ནས་དེ་ལ་
མངོན་པར་ཞེན་པས་ཀུན་ནས་ཉོན་མོངས་པ་ཆགས་སོགས་རྣམ་པ་
གསུམ་འབྱུང་བའི་ཕྱིར་དཔེར་ན་སྒྱུ་མའི་གླང་ཆེན་དང་ནོར
དང་འབྲུ་ལ་སོགས་པ་སྣང་ཞིང༌། །དེ་ལ་ཞེན་པས་སྡུག་བསྔལ་

320 ཆོས་ཉིད་རྣམ་འབྱེད་ཀྱི་མཆན་འགྲེལ་གྱི་མཆན་བུ།
འབྱུང་བ་བཞིན་ནོ། །བདག་མེད་པ་རྣམ་པ་གཉིས་ཡོད་པའང་
སྣང་བ་མིན་པའི་ཕྱིར་རོ། །དཔེར་ན་ཡོད་པའི་ཐོ་ཡོར་མི་འཛིན་
པར་མེད་པའི་མིར་འཛིན་པ་བཞིན་ནོ། །ཡང་ཅིའི་དོན་གྱིས་མེད་
པ་དང་སྣང་བ་དག་ལས་གང་རུང་ཞིག་མེད་པར་མི་འདོད་ཅེ་ན།
གལ་ཏེ་མེད་པ་དང་སྣང་བ་དག་ལས་གང་ཡང་རུང་བ་ཞིག །
མེད་ན་མེད་པ་ལ་ཡོད་འཛིན་སོགས་འཁྲུལ་བ་མེད་པ་དང་དེ་་་་་
མེད་ན་དེའི་གཉེན་པོ་མ་འཁྲུལ་བ་མེད་པ་དང༌། །དེ་བཞིན་དུ་
ཀུན་ནས་ཉོན་མོངས་པ་དང༌། །རྣམ་པར་བྱང་བ་མི་འཐད་
དོ༑ །དེ་ཡང་འདི་ལྟར་མེད་པ་ཁོ་ནར་གྱུར་ཏེ་སྣང་བར་མ་གྱུར་ན་
ནི་དེ་མེད་པས་འཁྲུལ་བར་མི་འགྱུར་ཏེ་མེད་པ་ནི་མེད་པ་ཉིད་དུ་་་་
མ་ནོར་བས་མ་འཁྲུལ་བའི་ཕྱིར་རོ། ྋ །གཟུང་འཛིན་གཉིས་མེད་
ཀྱང་གཉིས་སུ་སྣང་བའི་འཁྲུལ་པ་མེད་ན་དེའི་གཉེན་པོ་མ་འཁྲུལ་་་
བ་ཡང་མེད་པར་འགྱུར་ཏེ་མ་འཁྲུལ་བ་ནི་དེ་སྔོན་དུ་འགྲོ་བ་ཅན་་་་
ཡིན་པའི་ཕྱིར་རོ། །དེས་ན་ཀུན་ནས་ཉོན་མོངས་པ་ཡང་མེད་པར་
འགྱུར་ཏེ་དེ་ནི་འཁྲུལ་བའི་རྒྱུ་ཅན་ཡིན་པའི་ཕྱིར་རོ། ྋ།ཀུན་ནས་
ཉོན་མོངས་དེ་མེད་ན་རྣམ་པར་བྱང་བར་ཡང་མི་འགྱུར་ཏེ་དེ་ནི་་་
ཀུན་ནས་ཉོན་མོངས་པ་སྔོན་དུ་འགྲོ་བ་ཅན་ཡིན་པའི་ཕྱིར་རོ།
དེའི་ཕྱིར་འབད་པ་མེད་པ་གྲོལ་བར་འགྱུར་བས་ན་མངོན་སུམ་་
དང་འགལ་ལོ། །འོན་ཏེ་སྣང་བ་ཁོ་ནར་འགྱུར་གྱི་མེད་པར་མ་གྱུར་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽321
ན༑ དེ་ལྟར་ན་ཡང་མེད་པ་མེད་པས་འཁྲུལ་པར་མི་འགྱུར་ཏེ་སྣང་
བ་དེའི་བདག་ཉིད་དུ་ཡོངས་སུ་གྲུབ་ན་མ་འཁྲུལ་པའི་ཕྱིར་རོ།
ལྷག་མ་ནི་སྔ་མ་བཞིན་ནོ། །ཡང་ཅི་ཆོས་དང་ཆོས་ཉིད་དེ་
འཁོར་འདས་གྲུབ་ན་གཅིག་པ་ཉིད་དམ་ཐ་དད་པ་ཉིད་དུ་ཁས
བླང་བར་བྱ་སྙམ་ན། །ཆོས་དང་ཆོས་ཉིད་གཉིས་པོ་དག་ནི་
གཅིག་པ་ཉིད་དང་། །སོ་སོ་བ་ཡང་མ་ཡིན་ཏེ། །ཅིའི་ཕྱིར་ཞེ་
ན༑ དོན་ལ་ཡོད་པ་སྟེ་ཆོས་ཉིད་མྱང་འདས་དང་ནི་དོན་ལ་མེད་
པ་སྟེ་ཆོས་འཁོར་བ་དག །ཁྱད་པར་ཡོད་པས་གཅིག་ཏུ་མི་རུང་
བ་ཇི་ལྟར་འཁོར་བ་དོན་ལ་མེད་ཅེ་ན། དོན་དམ་པར་གཟུང་
འཛིན་མེད་ལ་དེ་མེད་པས་འཁོར་བར་འཇོག་པའི་ཆོས་མེད་པའི་་་་
ཕྱིར་དང་ཆོས་ཉིད་མྱང་འདས་ནི་འཁོར་བའི་ཆོས་མེད་པ་ཙམ་་་
གྱིས་རབ་ཏུ་ཕྱེ་བའི་ཕྱིར་ཁྱད་པར་མེད་པས་ཐ་དད་དུ་ཡང་མི་་
རུང་བའི་ཕྱིར་རོ། །དེ་ལྟར་ཐ་དད་པ་མེད་པ་དེ་དག་ལས་ཇི་ལྟར་
ཆོས་དེ་ལ་ཞུགས་པའམ། ཇི་ལྟར་ལེགས་པར་ཞུགས་པར་འགྱུར་ཞེ་
ན། འཆད་པར་འགྱུར་བ་རྣམ་པ་དྲུག་གིས་འཁོར་བའི་ཆོས་
དག་ལ། །ཐོས་བསམ་གྱིས་གཏན་ལ་ཕབ་པའི་སྒོ་ནས་འཇུག་པ་
དེས་འཁོར་བའི་ཇི་སྙེད་པ་ཕྱིན་ཅི་མ་ལོག་པར་རྟོགས་པས་བླ་ན་་་་་
མེད་པ་སྟེ། །དེ་དག་གང་ཞེ་ན། མཚན་ཉིད་དང་ནི་གྲུབ་པའི་
ཚུལ་ངེས་པར་བྱེད་པ་དང་། །གཅིག་དང་ཐ་དད་མ་ཡིན་པའི་

322 ཆོས་ཉིད་རྣམ་འབྱེད་ཀྱི་མཆན་འགྲེལ་གྱི་མཆན་བུ།
ཚུལ་ཡིན་ཅིང་། །གནས་ནི་ཐུན་མོང་བ་དང་ཐུན་མོང་མིན་པ་
གཉིས་སུ་རྣམ་པར་བཞག་པ་དང༌། །གཟུང་བ་དང་འཛིན་པར་
སྣང་བ་ནི། །མེད་པ་ལ་རབ་ཏུ་འཇུག་པ་དྲུག་གིས་སོ། །དྲུག་
བསྟན་པ་དེ་ལ་མཚན་ཉིད་དང་འབྲས་བུ་གྲུབ་པ་དང་། །
གཅིག་དང་ཐ་དད་མ་ཡིན་པ་སྟེ་གསུམ་པོ་འདི་ཇི་ལྟར་མངོན་་་
པར་བརྗོད་པར་སྣང་བ་ཡང་དག་པ་མ་ཡིན་པའི་ཀུན་ཏུ་རྟོག་པ་་་་
དང་། མེད་པ་དང་ལས་གང་རུང་ཞིག་མེད་ན་སོགས་
དང་། གཅིག་ཉིད་མ་ཡིན་ཞིང་སོ་སོ་བ་ཉིད་མ་ཡིན་པ་སོགས་ཇི་
ལྟར་མདོར་བསྟན་བཞིན་དུ་ཤེས་པར་བྱའོ། །གང་ཞིག་
འཁོར་བ་དང་གནས་གང་དུ་འཁོར་བ་ན། །དེ་ནི་འཁོར་བའི་
ཆོས་ཀུན་ཏུ་ཁྱབ་པར་གནས་པ་སྟེ། །བརྟེན་པ་སེམས་ཅན་གྱི་
ཁམས་དང་རྟེན་སྣོད་ཀྱི་ཁམས་ཡིན་ལ། །སྣོད་ཀྱི་ཁམས་ནི་
བག་ཆགས་མཐུན་པར་སད་པའི་སེམས་ཅན་རྣམས་ལ་ཐུན་མོང་་་
དུ་སྣང་བ་ལྟར། །རྣམ་པར་རིག་པ་ཐུན་མོང་དུ་སྣང་བ་ལྟར། །
ཏེ་ལྟ་བུའི་སྒྲས་ནི་བག་ཆགས་མཐུན་པར་སད་པ་ལ་ཐུན་མོང་གི་ཐ་
སྙད་བྱེད་པ་ཡིན་གྱི་གནས་ཚུལ་ལ་མེད་པར་སྟོན་གསུངས། རྣམ་
པར་རིག་པ་ཐུན་མོང་བ་ཡིན་ཏེ་རྒྱུད་སོ་སོར་སེམས་ཅན་ཐམས་
ཅད་ལ་དེར་སྣང་བའི་རྣམ་པར་ཤེས་པ་སྐྱེ་བའི་ཕྱིར་རོ། །བརྟེན་པ་
སེམས་ཅན་ཁམས་ནི་གཉིས་ཏེ་ཐུན་མོང་བའི་ཆོས་དང༌། །

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽323
ཡང་ན་ཐུན་མོང་མ་ཡིན་པའི་ཆོས་སོའོ། །དེ་ཡང་སེམས་སྐྱེ་བ་
དང་ལྟ་བ་ལ་སོགས་པའི་ལུས་ངག་གི་རྣམ་པར་རིག་བྱེད་ཀྱི་ཐ་་་་་་
སྙད་དང་། །གང་ཟག་གཞན་གྱིས་གཞན་རྗེས་སུ་བཟུང་བ་
དང་ཚར་གཅོད་པ་དང༌། །གཞན་ལ་ཕན་པ་དང་ནི་གནོད་
པ་དང་། །ཐོས་པ་ལ་སོགས་པའི་ཡོན་ཏན་དང་འདོད་ཆགས་
སོགས་ཀྱི་སྐྱོན་རྒྱུད་སོ་སོ་ལ་ཡོད་པ་རྣམས་ནི་ཐུན་མོང་བའི་ཆོས་་་
ཡིན་ཏེ་ཕན་ཚུན་དུ། །བདག་པོའི་རྐྱེན་བྱེད་པ་ཉིད་ཀྱིས་ཕན་
ཚུན་གཅིག་གིས་གཅིག་གི་རྒྱུད་དང་འབྲེལ་བའི་རྒྱུ། །ཡིན་པའི་
ཕྱིར་ན་སེམས་ཅན་གྱི་ཁམས་ཐུན་མོང་བ་ཞེས་བྱའོ། །འོ་ན་ཐུན་
མོང་མ་ཡིན་པ་ཇི་ལྟར་ཞེ་ན། དེ་ལ་གནས་ཀུན་གཞིའི་རྣམ་ཤེས་
དང་རྣམ་པར་རིག་པ་རྣམ་ཤེས་ཚོགས་བདུན་འཇུག་པའི་རྣམ་་་
པར་ཤེས་པ་རྣམས་དང་། །སོ་སོའི་བདེ་བ་དང་སྡུག་བསྔལ་བ་
དང་དགེ་མི་དགེ་ལུང་མ་བསྟན་པའི་ལས་སེམས་པ་དང་དང་སོ་་་་
སོའི་འཆི་འཕོ་བ་དང་། ྋ སོ་སོའི་སྐྱེ་བ་དང་ནི་བཅིངས་པ་
དང༌། །གྲོལ་བ་རྣམས་ནི་ངོ་བོའི་ཆ་ནས་གང་ཟག་སོ་སོའི་ཐུན་
མོང་མ་ཡིན་པའི་ཆོས་ཡིན་པའི་ཕྱིར། །དེ་ལྟར་གནས་ལ་སོགས་
པ་དེ་དག་ལུས་ཅན་མ་ཡིན་པའི་ཕྱིར་དང་སོ་སོ་རིག་པར་བྱ་་་་་་
ཡིན་པའི་ཕྱིར་ན་ཕན་ཚུན་རྒྱུད་སོ་སོར་དེར་སྣང་བའི་རྣམ་པར་་་་་
རིག་པ་སྐྱེ་བའི་རྒྱུ་མ་ཡིན་པས་ཐུན་མོང་མ་ཡིན་པའོ། །གཟུང་

324 ཆོས་ཉིད་རྣམ་འབྱེད་ཀྱི་མཆན་འགྲེལ་གྱི་མཚན་བུ།
བ་དང་འཛིན་པ་སྣང་བ་མེད་པ་ལ་འཇུག་པ་ནི་ཕྱི་རོལ་གྱི་གཟུང་
བ་རི་ལ་སོགས་པ་ཐུན་མོང་བར། །སྣང་བ་རྒྱུད་སོ་སོའི་འཛིན་
པའི་རྣམ་པར་རིག་པའོ། །འཛིན་པའི་རྣམ་པར་རིག་པ་ལ་དེར་
སྣང་བའི་ཚེ་རྣམ་པར་ཤེས་པ་ལས་ཕྱི་རོལ་དུ། །གྱུར་པའི་
དོན་ཡོད་པ་མ་ཡིན་ཏེ། །སྣོད་ཀྱི་རྣམ་པར་རིག་པ་ཐུན་མོང་བ་
ཉིད་ཡིན་པས་རྒྱུད་སོ་སོ་ལ་དེར་སྣང་བའི་རྣམ་པར་རིག་པ་སྐྱེ་བ་་
ཡང་གཅིག་གི་རྣམ་པར་རིག་པ་གང་ཡིན་པ་དེ་གཞན་གྱི་ཡུལ་དུ་་་་
འགྱུར་བ་ནི་མ་ཡིན་པའི་ཕྱིར་རོ། །ཐུན་མོང་གི་གཟུང་བ་ལས་
གཅིག་ཤོས་ཐུན་མོང་མ་ཡིན་པའི། །གཟུང་བ་གཞན་གྱི་
སེམས་སོགས་རྣམ་པར་རིག་པའི་དོན་གང་ཡིན་པ་ནི་ཐུན་མོང་་
མིན་པའི་གཟུང་བ་ཡིན་ལ། །གཞན་གྱི་སེམས་ལ་སོགས་པ་སྟེ་
སེམས་ལས་བྱུང་བ་རྣམས་ནི། གཞན་དུ་མེད་པའི་ཚུལ་ནི།
མཉམ་པར་མ་བཞག་པ་དང་མཉམ་པར་བཞག་པའི།
སེམས་གཉིས་འཛིན་པའི་རྣམ་པར་རིག་པ་ལ། །ཕན་ཚུན་
ཡུལ་དུ་གྱུར་པ་གཅིག་གི་གཟུང་ཡུལ་དུ་གཅིག་འགྱུར་བ་མ་ཡིན་་་
ཏེ༑ །ཅིའི་ཕྱིར་ཞེ་ན། མཉམ་པར་མ་བཞག་པ་དག་པའི་འཛིན་
པའི་རྣམ་པར་རིག་པ་ལ་ནི། །རང་གི་བདག་ཉིད་ཀྱི་རྣམ་པར་
རྟོག་པ་ཉིད་ཡུལ་དུ་སྣང་བའི་ཕྱིར་གཞན་གྱི་སེམས་ལ་སོགས་པ་་་
ནི་མཉམ་པར་མ་བཞག་པ་དེའི་ཡུལ་མ་ཡིན་པ་དང་། །མཉམ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽325
པར་བཞག་པའི་སེམས་དག་ལ་ནི། །ཏིང་འཛིན་དེ་ཡི་སྤྱོད་
ཡུལ་ལ་དེའི། །གཟུགས་བརྙན་ཙམ་ཞིག་རབ་ཏུ་སྣང་བས་
གཞན་གྱི་སེམས་ལ་སོགས་པའི་ངོ་བོར་མི་སྣང་བས་དེའི་ཡུལ་མ་་་་
ཡིན་པའི་ཕྱིར་རོ། །དེ་ལྟར་རང་གི་རིག་པ་ཉིད་ཡུལ་ཡིན་པས་
རྣམ་པར་ཤེས་པ་ལས་ཕྱི་རོལ་དུ་གྱུར་པའི་དོན་མེད་ལ་དེ་མེད་པའི་
ཕྱིར་གཟུང་བར་སྣང་བ་མེད་དོ། །རང་གི་སེམས་ཉིད་ཡུལ་དུ་སྣང་
བ་ཙམ་ལས་གཟུང་བར་སྣང་བ་དེ་དོན་གཞན་མེད་པར་གྲུབ་་་་
ན༑ །ཤེས་པས་ཡུལ་འཛིན་པར་སྣང་བ་ཡང་འཛིན་པར་སྣང་
བའི་དོན་གཞན་མེད་པར་གྲུབ་བོ། །གཟུང་བ་མེད་ན་འཛིན་པ་
མེད་པའི་ཕྱིར་རོ་ཞེས་པའི་དོན་ཏོ། །དོན་དམ་པར་གཟུང་འཛིན་
གཉིས་མེད་པ་རྒྱུ་མཚན་དེ་ལས་ཀྱང་ནི་གཟུང་བ་དང་། །
འཛིན་པར་སྣང་བ་མེད་པ་ལ། །འཇུག་པ་གྲུབ་སྟེ་གཟུང་
འཛིན་མེད་པར་ཐོས་བསམ་གྱིས་གཏན་ལ་ཕབ། བསྒོམས་པས་
གཟུང་འཛིན་གཉིས་སུ་མེད་པའི་དོན་མངོན་དུ་འགྱུར་བའི་ཕྱིར་རོ།
གཉིས་སུ་སྣང་བའི་རྒྱུ་ནི་ཐོག་མ་མེད་པའི་བག་ཆགས་ཀྱིས། །
གཟུང་འཛིན་དུ་ཞེན་པ་ཀུན་ནས་ལྡང་བ་གྲུབ་པས་སོ། །དོན་
དེ་ལྟར་ན་སྤོང་མི་ནུས་སྙམ་ན། ནུས་ཏེ་གཟུང་འཛིན་གཉིས་སུ་
ཡོངས་སུ་བདེན་པར་མ་གྲུབ་པར་ཡང་གཉིས་སུ་སྣང་བའི་་
འགལ་བའི་རྣམ་པར་ཤེས་པ་སྐྱེ་བར་མཐོང་བ་ལ་སོགས་པའི་རྒྱུ་་་་་

326 ཆོས་ཉིད་རྣམ་འབྱེད་ཀྱི་མཆན་འགྲེལ་གྱི་མཆན་བུ།
ལས་གཟུང་འཛིན་གཉིས་མེད། །རབ་ཏུ་གྲུབ་པ་ཡིན་པའི་ཕྱིར་
རོ༑ །གཟུང་འཛིན་གཉིས་སུ་འཛིན་པ་གནས་ཚུལ་ལ་མ་ཞུགས།
གཉིས་སུ་མེད་པར་རྟོགས་པ་གནས་ཚུལ་ལ་ཞུགས་པའི་ཕྱིར་རོ།
དྭ་ནི་ཆོས་ཉིད་མྱང་འདས་ལ་འཇུག་པ་བརྗོད་པར་བྱ་བ་ཡིན་པས་་
དེའི་དབང་དུ་བྱས་ཏེ། དོན་རྣམ་པ་དྲུག་གིས་ཆོས་ཉིད་ལ།
འཇུག་པ་བླ་ན་མེད་པ་བསྟན་སྟེ་དོན་དྲུག་ཁོང་དུ་ཆུད་པས་མྱ་་་
ངན་ལས་འདས་པའི་དོན་མ་ལུས་པ་ཁོང་དུ་ཆུད་པར་འགྱུར་བའི་་་
ཕྱིར་རོ། །དྲུག་གང་ཞེ་ན། ཤེས་བྱའི་མཚན་ཉིད་དང་ཤེས་བྱའི་
གཞི་ཀུན་ཏུ་གནས་པ་དང་། །ཆོས་ཉིད་ངེས་པར་འབྱེད་པ་
དང་ཆོས་ཉིད་ལ་མངོན་སུམ་དུ་རེག་པ་དང༌། །རྗེས་སུ་དྲན་པ་
དང་དྲན་པ་དེའི་བདག་ཉིད་དུ། །ཉེ་བར་སོན་པ་ལ་འཇུག་
པས་སོ། །རྣམ་བྱང་གི་མཚན་ཉིད་ནི་གཟུང་བ་དང་འཛིན་པ་
དང་བརྗོད་པར་བྱ་བ་དང་རྗོད་པར་བྱེད་པ་ཁྱད་པར་མེད་པའི་དེ་་
བཞིན་ཉིད་དེ་མདོ་ནི་ཇི་ལྟ་བ་བཞིན་ནོ། །རྣམ་བྱང་གི་གནས་
ནི་ཀུན་ཉོན་གྱི་གནས་གཟུགས་ལ་སོགས་པའི་ཆོས་རྣམས་ཐམས་
ཅད་དང༌། །རྣམ་བྱང་གི་གནས་ནི་གང་ལ་དམིགས་ནས་ལམ་
སྒྲུབ་པའི་གནས་གསུང་རབ་མདོ་སྡེ་དང་དབྱངས་ཀྱིས་བསྙད་པ་
ལ་སོགས་པ་ཐམས་ཅད་དོ། །འདི་དག་ལ་ཐོས་བསམ་གྱིས་སྒྲོ་
འདོགས་བཅད་པས་རྣམ་བྱང་ཐོབ་པས་སོ། །གཉིས་སྨོས་པ་ནི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽327
ཀུན་ནས་ཉོན་མོངས་པ་དང་རྣམ་པར་བྱང་བས་བསྡུས་པའི་དབང་
དུ་བྱས་པའོ། །དེ་ལ་ངེས་པར་འབྱེད་པའི་རྟོག་པ་ནི། །ཐེག་པ་
ཆེན་པོའི་མདོ་སྡེ་ལ། །བརྟེན་པའི་ཚུལ་བཞིན་དུ་ཡིད་ལ་
བྱེད་པ་ཐོས་བསམ་སྒོམ་པས། །བསྡུས་པའི་ཚོགས་ལམ་སྦྱོར་
བའི་ལམ་ཐོས་པ་དང་བསམ་པ་དང་བསྒོམ་པས་རབ་ཏུ་ཕྱེ་་་་་་
ཐམས་ཅད་དོ། །རེག་པ་ནི་འཇིག་རྟེན་ལས་འདས་པའི་ཡང་
དག་པའི་ལྟ་བ་ཐོབ་པའི་ཕྱིར། །མཐོང་བའི་ལམ་གྱིས་མངོན་
སུམ་གྱི། །ཚུལ་དུ་དེ་བཞིན་ཉིད་མཐོང་སྤང་གི་དྲི་མ་དག་པ་
ཐོབ་ཅིང་། །ཉམས་སུ་མྱོང་བ་གང་ཡིན་པའོ། །རྗེས་སུ་དྲན་
པ་རེག་པས་ནི། །མཐོང་ལམ་གྱིས་ཇི་ལྟར་མཐོང་བའི་དོན་ལ་
དམིགས་པའི་བསྒོམ་པའི་ལམ་གྱི་རང་བཞིན། །བྱང་ཆུབ་ཀྱི་
ཕྱོགས་ཀྱིས་བསྡུས་པ་སྟེ། །དེ་ནི་མི་མཐུན་ཕྱོགས་ཀྱི་དྲི་མ་
ཐམས་ཅད་སེལ་བའི་ཕྱིར་ཏེ། །དེ་བཞིན་ཉིད་ལ་བསྒོམ་པས་སྤང་
བར་བྱ་བའི་མཚན་ཉིད་ཀྱི་དྲི་མ་ལྷག་མ་སྤང་བའི་དོན་དུའོ་ཞེས་བྱ་
བའི་ཐ་ཚིག་གོ། །དེ་ལ་དེ་ཡི་བདག་ཉིད་དུ། །གོམས་པ་མཐར་
ཐུག་པའི་སྐབས་སུ་ཉེ་བར་སོན་པ་ནི་མི་སློབ་ལམ་དེ་བཞིན་་་་་་་
ཉིད༑ །དྲི་མ་མེད་པར་གནས་གྱུར་པ་ཐོབ་པ་ན། །གཟུང་
འཛིན་གྱི་སྣང་བ་ནུབ་ནས་ཐམས་ཅད་དེ་བཞིན་ཉིད་ཙམ་དུ། །
སྣང་བ་ཞེས་བྱ་བ་དེ་ཡང་བསྒོམ་པའི་ལམ་གྱིས་དྲི་མ་ལྷག་མ་སྤང་་་

328 ཆོས་ཉིད་རྣམ་འབྱེད་ཀྱི་མཆན་འགྲེལ་གྱི་མཆན་བུ།
བའི་ཕྱིར་དེ་བཞིན་ཉིད་དྲི་མ་མེད་པར་གྱུར་པ་ན་གང་ཞིག་མཐར་་
ཐུག་པའི་ལམ་གྱིས་རྣམ་པ་ཐམས་ཅད་ནས་དེ་བཞིན་ཉིད་ཙམ་དུ་་་
སྣང་བ་སྟེ་དེ་ཙམ་དུ་ཡུལ་དུ་གྱུར་བ་དེ་ནི་དེའི་བདག་ཉིད་དུ་་་་་་
བར་སོན་པ་ཞེས་བརྗོད་དོ། །དེ་ཡང་གནས་གྱུར་པ། །ཡོངས་སུ་
གྲུབ་པ་ཡིན་ནོ་ཇི་ལྟར་དེ་ལ་འཇུག་པར་བྱ་ཞིང་ཞུགས་པ་བླ་ན་་་་
མེད་པར་འགྱུར་ཞེ་ན། དོན་རྣམ་པ་བཅུས། །གནས་ཡོངས་སུ་
གྱུར་བ་ལ་འཇུག་པ་ནི། །བླ་ན་མེད་པ་ཉིད་བསྟན་པ་ཡིན་ཏེ།།
འདི་ལྟར་ངོ་བོ་དང་རྫས་དང་གང་ཟག་དང་། །ཁྱད་པར་དང་
དགོས་པ་དང་གནས་དང་ནི། །ཡིད་ལ་བྱེད་པ་དང་སྦྱོར་བ་
དང༌། །ཉེས་དམིགས་དང་ཕན་ཡོན་ལ་འཇུག་པས་སོ། །དེ་
ཡང་རང་བཞིན་ལ་འཇུག་པའམ་ངོ་བོར་འཇུག་པ་ནི། །གློ་
བུར་བ་ཡི་དྲི་མ་མི་སྣང་བ་དང་། །དེ་བཞིན་ཉིད་གོ་རིམ་
བཞིན་མི་སྣང་བའི་དོན་དང༌། །སྣང་བའི་དོན་དུ་དེ་བཞིན་
ཉིད། །དྲི་མ་མེད་པ་གང་ཡིན་པ་དེ་ནི་གནས་ཡོངས་སུ་གྱུར་
བའི་རང་བཞིན་དུ་བསྟན་པའོ། །དངོས་པོ་རྫས་ལ་འཇུག་པ་
ནི༑ ྋ །ཐུན་མོང་བ་སྣོད་དང་ལུས་ཀྱི་རྣམ་པར་རིག་པའི་དེ་
བཞིན་ཉིད་དུ་གནས་ཡོངས་སུ་གྱུར་བ་དང༌། །ངག་གིས་བསྡུས་
པ་མདོ་སྡེའི་ཆོས་ཀྱི་དབྱིངས་ཉིད་ཀྱི། །དེ་བཞིན་ཉིད་དུ་
ཡོངས་སུ་གྱུར་བ་དང༌། །ཐུན་མོང་མིན་པ་སེམས་ཅན་གྱི། །

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽329
ཁམས་ཀྱི་རྣམ་པར་རིག་པ་ཡི། །སེམས་དང་སེམས་ལས་བྱུང་
བའི་དེ་བཞིན་ཉིད་དུ་ཡོངས་སུ་གྱུར་པའོ། །དེའང་གནས་
ཡོངས་སུ་གྱུར་པའི་དངོས་པོ་ནི་དེ་བཞིན་ཉིད་རྣམ་པ་གསུམ་་་་་་་་
ཡོངས་སུ་གྱུར་པ་སྟེ། དེའི་རྗེས་སུ་སོང་བའི་དབྱེ་བ་ལས་ཀྱང་
འབྲས་བུའི་དབྱེ་བ་སྣང་བ་དང་འདོམས་པ་དང་ཀུན་ཏུ་སྟོན་པའི་་་་
འབྲས་བུ་ཐ་དད་པའི་ཕྱིར་རོ། །གང་ཟག་དག་ལ་འཇུག་པ་ནི།།
དེ་བཞིན་ཉིད་དང་པོ་གཉིས་གནས་གྱུར་པའི་འབྲས་བུ་ནི་་་་་་་
གཉིས་ལས། སྣོད་དང་ལུས་ཀྱི་དེ་བཞིན་ཉིད་གནས་གྱུར་པ་ལས་
ཆོས་སྐུ་ཐོབ་སྟེ་སངས་རྒྱས་ཀྱི་སྤྱོད་ཡུལ་དང་། །མདོ་སྡེའི་དེ་
བཞིན་ཉིད་གནས་གྱུར་པ་ལས་ལོངས་སྐུ་ཐོབ་སྟེ་བྱང་ཆུབ་སེམས་
དཔའ་རྣམས་ཀྱི་ནི་སྤྱོད་ཡུལ། །དེ་བཞིན་ཉིད་ཡོངས་སུ་གྱུར་
པ་སྟེ་ཐུན་མོང་མ་ཡིན་པའི་ཕྱིར་རོ། །གནས་གྱུར་པ་ཕྱི་མ་སེམས་
སེམས་བྱུང་གི་དེ་བཞིན་ཉིད་གནས་གྱུར་པ་དེ་ནི་ཐུན་མོང་བ་ཡིན་་
པའི་ཕྱིར་རོ། །ཉན་ཐོས་རྣམས་དང་ནི། །རང་སངས་རྒྱས་
རྣམས་ཀྱི་ཡང་སྤྱོད་ཡུལ་ཡིན་ནོ། །ཁྱད་པར་ཅན་ལ་འཇུག་པ་
ནི༑ །ཉན་རང་གི་འབྱོར་པ་ལས་ཁྱད་པར་འཕགས་པ་བཞི་སྟེ་
སངས་རྒྱས་དང་བྱང་ཆུབ་སེམས་དཔའ་རྣམས་ཀྱི། །ཞིང་
ཡོངས་སུ་དག་པའི་ཁྱད་པར་དང༌། །ཆོས་སྐུ་དང་ལོངས་
སྤྱོད་རྫོགས་པ་དང་། །སྤྲུལ་པའི་སྐུ་ཐོབ་པས་གོ་རིམ་བཞིན་དུ་

330 ཆོས་ཉིད་རྣམ་འབྱེད་ཀྱི་མཆན་འགྲེལ་གྱི་མཆན་བུ།
ཤེས་བྱ་ཐམས་ཅད་ལ་གཟིགས་པ་དང༌། །ཟབ་པ་དང་རྒྱ་ཆེ་བ་
ཆོས་ངོ་མཚར་གྱི་སྒོ་བསམ་གྱིས་མི་ཁྱབ་པ་འདོམས་པ་དང་ནི་་་་་
གཞན་དོན་བསྒྲུབ་པ་ལ་དབང་འབྱོར་བ་ཉིད། །ཐོབ་པའི་ཁྱད་
པར་བཞི་ལས་ཉན་རང་ལ་ཁྱད་འཕགས་དེ་བཞི་མེད་པས་ཡིན་་་་་
ནོ༑ །དགོས་པ་རྟོགས་པ་ལ་འཇུག་པ་ནི། །ཁྱད་པར་རྣམ་པ་
གསུམ་གྱིས་ཉན་ཐོས་དང་རང་སངས་རྒྱས་རྣམས་ལས་བྱང་ཆུབ་་་་་
སེམས་དཔའ་རྣམས་ཀྱི་གནས་ཡོངས་སུ་གྱུར་པ་ཁྱད་པར་དུ་་******
འཕགས་ཏེ་བསམ་པ་སངས་རྒྱས་ཐོབ་འདོད་ཀྱིས་རྫོགས་པའི་བྱང་་
ཆུབ་ཏུ་སྨོན་པས་སྔོན་གྱི་སྨོན་ལམ་གྱི་ཁྱད་པར་དང་། ། ཐེག་
པ་ཆེན་པོ་སྟོན་པ་ཡི། །གསུང་རབ་ལ་དམིགས་པས་དམིགས་
པའི་ཁྱད་པར་དང་ས་བཅུ་ཐོབ་པའི་ཕྱིར་སྒྲིབ་པ་རྣམས་ཀྱི་་་་
གཉེན་པོ་བསྒོམ་པ་ལ། །རབ་ཏུ་སྦྱོར་བའི་ཁྱད་པར་རོ། །
གནས་ཡོངས་སུ་གྱུར་པའི་གནས་སམ་རྟེན་ལ་འཇུག་པ་ནི།
གནས་གྱུར་ཐོཔ་པའི་རྣམ་པར་མི་རྟོག་པའི་ཡེ་ཤེས་ལ།
འཇུག་པ་རྣམ་པ་དྲུག་གིས་ཤེས་པར་བྱ་ཏེ། །དམིགས་པ་
ཐེག་ཆེན་ལ་འཇུག་པ་དང་འགལ་རྐྱེན་མཚན་མ་སྤངས་པ་ལ་་་་་
འཇུག་པ་དང་། །ཡེ་ཤེས་ལ་ཡང་དག་པ་ཡི་སྦྱོར་བ་ལ་འཇུག་པ་
དང་། །ཡེ་ཤེས་ཀྱི་མཚན་ཉིད་དང་ནི་ཡེ་ཤེས་ཀྱི་ཕན་ཡོན་
དང༌། །ཡེ་ཤེས་ཡོངས་སུ་ཤེས་ལ་དོན་ལ་འཇུག་པས་སོ། །དེ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽331
ལ་དང་པོ་རྣམ་པར་མི་རྟོག་པའི་ཡེ་ཤེས་དེའི་དམིགས་པ་ཐེག་་་་
ཆེན་ལ། །འཇུག་པ་ནི་རྣམ་པ་བཞིར་ཤེས་པར་བྱ་སྟེ། །ཐོག་
མར་ཐེག་པ་ཆེན་པོ་སྟོན་པ་འདི་དགེ་བའི་བཤེས་གཉེན་ལ་མོས་་
པ་དང་། དེས་བསྟན་པའི་ཐེག་པ་ཆེན་པོ་དེ་ལ་མོས་པ་དང་དེ་
ལ་རིགས་པས་ངེས་པ་སྐྱེ་བ་དང་། །ངེས་པའི་དོན་ཚུལ་བཞིན་
ཡིད་ལ་བྱེད་པས་བྱང་ཆུབ་ཀྱི་ཕྱིར་ཚོགས་ནི་ཡོངས་སུ་རྫོགས་་་་་
པ་སྟེ་དེ་བཞི་ལས་གང་རུང་ཞིག་མེད་ན་ཡེ་ཤེས་དེ་མི་སྐྱེ་བས་སོ།
གཉིས་པ་མཚན་མ་སྤངས་པ་ལ། །འཇུག་པ་ཡང་ནི་རྣམ་པ་
བཞི་སྟེ། །མི་མཐུན་པའི་ཕྱོགས་འདོད་ཆགས་ལ་སོགས་པའི་
ཞེན་པའི་མཚན་མ་སྤངས་པ་དང་སྤོང་བྱེད་གཉེན་པོ་མི་སྡུག་པ་་་
ལ་སོགས་པར་ཞེན་པའི་མཚན་མ་སྤངས་པ་དང༌། །དམིགས་པ་
དེ་བཞིན་ཉིད་དོ་སྙམ་པའི་ཞེན་པའི་འབད་རྩོལ་ཡང་སྤངས་པ་་་
དང་ས་རྣམས་སུ་བསྒོམ་པས་ཡུལ་ཅན་རྟོགས་པར་བྱ་བ་ཡི།
ཆོས་ལ་ཞེན་པའི་མཚན་མ་དག་ནི་སྤངས་པ་ལས་སོ། །མཚན་
མ་སྤངས་པའི་གནས་གྱུར་ཐོབ། འདིས་ནི་རིམ་པ་ཇི་ལྟ་བ་
བཞིན་དུ། །ཞེན་པའི་མཚན་མ་དང་པོ་ནི་གནས་ངན་ལེན་གྱི་རྒྱུ་
ཡིན་པའི་ཕྱིར་དང་། །རྟོགས་པར་སླ་བའི་ཕྱིར་རགས་པའི་མཚན་
མ་སྤོང་བ་དང་གཉིས་པ་ནི་དེའི་གཉེན་པོ་ཡིན་པས་འབྲིང་དང་་་
གསུམ་པ་ནི་དེ་ལས་གཞན་ཐམས་ཅད་ཀྱི་གཉེན་པོ་ཡིན་པས་ཕྲ་མོ་

332 ཆོས་ཉིད་རྣམ་འབྱེད་ཀྱི་མཆན་འགྲེལ་གྱི་མཆན་བུ།
དང༌། །བཞི་པ་ནི་བསྒོམ་བྱའི་འབྲས་བུ་ཡིན་པའི་ཕྱིར་རིང་དུ་
རྗེས་སུ་འབྲེལ་པ་ཡི། །མཚན་མ་རིང་དུ་རྗེས་སུ་འབྲེལ་བའི་
མཚན་མ་ཞེས་པའི་དོན་ནི་རྟོག་པའི་མཚན་མ་ནི་ས་བདུན་པའི་འི་་་་་
བར་དུ་རྗེས་སུ་འབྲེལ་བས་དེ་སྐད་བརྗོད་དོ། །ཡོངས་སུ་སྤངས་
པ་ཡིན་ནོ། །ཡང་དག་པ་ཡི་སྦྱོར་བ་ལ། །འཇུག་པ་ཡང་ནི་
རྣམ་བཞི་སྟེ། །རྣམ་པར་རིག་པ་སྟེ་སེམས་ཙམ་དུ་དམིགས་པ་
ཡི་ནི་སྦྱོར་བ་དང༌། །ཕྱི་རོལ་གྱི་དོན་མི་དམིགས་པ་ཡི་སྦྱོར་བ་
དང༌༑ །རྣམ་པར་རིག་པར་བྱ་བའི་དོན་མེད་ན་རྣམ་པར་རིག་པ་
མི་འཐད་པས་དོན་ལ་དམིགས་པ་འཛིན་པ་མི་དམིགས་པའི་་་་་་
སྦྱོར་བ་དང་། །གཟུང་འཛིན་གཉིས་སུ་མི་དམིགས་པ་གཉིས་སུ་
མེད་པ་དེ་བཞིན་ཉིད་ལ་དམིགས་པའི་སྦྱོར་བས་ཡང་དག་པར་་་
སྦྱོར་བའོ། །དེ་ལ་མཚན་ཉིད་འཇུག་པ་ནི། །རྣམ་པ་གསུམ་
གྱིས་ཤེས་པར་བྱ་སྟེ། །དང་པོ་ཆོས་ཉིད་གནས་པ་ཉིད་ལས་
གནས་གྱུར་ཐོབ་པ་ནི། །གཟུང་འཛིན་གཉིས་སུ་མེད་ཅིང་
བརྗོད་དུ་མེད་པའི། །ཆོས་ཉིད་ལ་རབ་ཏུ་གནས་པའི་ཕྱིར་
རོ་སྟེ་ཕྱིར་ན་སངས་རྒྱས་ཀྱི་ཡེ་ཤེས་ནི་ཆོས་ཉིད་ལ་གནས་པ་ཡིན་་་
ནོ༑ །སྣང་བ་མེད་པ་ལས་གནས་གྱུར་ཐོབ་པ་ནི་རྟོགས་མེད་ཀྱི་
གཟུང་འཛིན་གཉིས་དང་ནི། །ཇི་ལྟར་ཡིད་ཀྱིས་མངོན་པར་
བརྗོད་པ་སྟེ་ཡིད་ཀྱི་གཟུང་འཛིན་དང༌། །དབང་པོ་ཡུལ་དང་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽333
རྣམ་པར་རིག་པ་དང་། །སྣོད་ཀྱི་འཇིག་རྟེན་གྱི་སྣང་བ་ནུབ་
ནས་ཐམས་ཅད་དུ་སྣང་བ་མེད་པའི་ཕྱིར། །དེ་ལྟར་ན་ཅི་ཞིག་
བསྟན་པར་འགྱུར་ཞེ་ན། དེས་ན་ཡུལ་གང་ཡང་མི་སྣང་བར་སྟོན་
པའི་ཚིག་འདིས་ནི་གཟུང་བ་དང་འཛིན་པའི་དངོས་པོ་ལ་གཉིས་་
སུ་བརྟག་ཏུ་མེད་པ། །མངོན་པར་བརྗོད་པས་མི་སྣང་བས་ནི་
བསྟན་དུ་མེད་པ་སྟེ་ཀུན་བཏགས་མི་སྣང་བར་བསྟན། མིག་གི་
དབང་པོ་ལ་སོགས་པར་གནས་མེད་པ། །འདི་མན་གྱིས་གཞན་
དབང་མི་སྣང་བ་བསྟན། གཟུགས་ལ་སོགས་པར་སྣང་བ་མེད་
ཅིང་རྣམ་པར་རིག་པ་མ་ཡིན་པས་རྣམ་རིག་མེད་པ། །སྣོད་ཀྱི་
དངོས་པོ་མི་སྣང་བས་གནས་མེད་པ་ཞེས་བྱ་བ་སྟེ། །འདིས་
རྣམ་པར་མི་རྟོག་པའི་ཡེ་ཤེས་ཀྱི། །མཚན་ཉིད་མདོ་ཇི་ལྟ་བ་
བཞིན་བརྗོད་པ་ཡིན་ནོ། །སྣང་བ་ལས་ཡེ་ཤེས་ཀྱི་མཚན་ཉིད་
བསྟན་པ་ནི་མཉམ་བཞག་ལ་ནི་དེ་བཞིན་ཉིད་འབའ་ཞིག་སྣང་སྟེ་་
ཆོས་ཐམས་ཅད། །ནམ་མཁའི་དཀྱིལ་དང་མཉམ་པར་སྣང་
བའི་ཕྱིར་ཏེ་དེའི་ཡུལ་ཅན་གྱི་མཚན་མ་ཐམས་ཅད་སྤངས་པའི་་་་་
ཕྱིར་རོ། །རྗེས་ཐོབ་ལ་ནི་སྣང་བ་བདེན་མེད་དུ་སྣང་སྟེ་འདུ་བྱེད་
ཐམས་ཅད་ཡང་དག་པར་མ་ཡིན་པ་སྒྱུ་མ་ལ་སོགས་པ་སྟེ། སྨིག་
རྒྱུ་དང་རྨི་ལམ་ལ་སོགས་པ་ལྟ་བུར་སྣང་བ་ཡིན་པའི་ཕྱིར་རོ། །
ཕན་ཡོན་ལ་འཇུག་པ་ནི་རྣམ་པ་བཞི་སྟེ། །རྣམ་པར་མི་རྟོག་

334 ཆོས་ཉིད་རྣམ་འབྱེད་ཀྱི་མཆན་འགྲེལ་གྱི་མཆན་བུ།
པའི་ཡེ་ཤེས་དེ་ཕན་ཡོན་དང་ལྡན་པ་ཡིན་ཏེ། སྒྲིབ་གཉིས་སྤངས་
པས་ཆོས་ཀྱི་སྐུ་རྫོགས་པར་ཐོབ་པར་གྱུར་བས་གནས་ཡོངས་སུ་་་
གྱུར་པ་ཐོབ་པ་དང༌། །གོང་ན་མེད་པའི་ཟག་མེད་ཀྱི་བདེ་བ་
མཆོག་ཐོབ་པས་ནི་ཟག་པ་དང་བཅས་པའི་བདེ་བ་སྤངས་པ་་་་་
དང༌༑ །ཤེས་བྱ་མ་ལུས་པ་གཟིགས་པ་ལ་དབང་འབྱོར་བ་ཐོབ་
པ་ཡིས་ནི་ཤེས་བྱ་ཇི་ལྟ་བ་དང་ཇི་སྙེད་པ་རྟོགས་པ་དང༌། །ཟབ་
རྒྱས་ཀྱི་ཆོས་སྟོན་པ་ལ་དབང་འབྱོར་བ་ཐོབ་པ་ཡིས་ནི་ཇི་ལྟར་་་
འོས་པར་བསྟན་པའི་སྒོ་དུ་མ་ལ་འཇུག་པའོ། །ཡེ་ཤེས་ཡོངས་སུ་
ཤེས་པ་ལ་འཇུག་པ་ནི། །རྣམ་པ་བཞི་རུ་ཤེས་པར་བྱ་སྟེ། །མི་
མཐུན་པའི་ཕྱོགས་ལྔའི་གཉེན་པོ་བྱེད་ཚུལ་ཡོངས་སུ་ཤེས་པ་་་་་
དང༌༑ །མི་རྟོག་པ་ལྔ་དང་བྲལ་བའི་མཚན་ཉིད་ཡོངས་སུ་ཤེས་
པ་དང་། །གཞན་ཉན་རང་ལས་ཁྱད་པར་འཕགས་པའི་ཁྱད་པར་
བྱེད་ཆོས་ལྔའི་ཁྱད་པར་ཡོངས་སུ་ཤེས་པ་དང༌། །ཡེ་ཤེས་ཀྱི་
བྱེད་ལས་ལྔ་ཡོངས་སུ་ཤེས་པ་འོ། །དེ་ལ་གཉེན་པོ་ཡོངས་སུ་
ཤེས་པ་ནི། །རྣམ་པར་མི་རྟོག་པའི་ཡེ་ཤེས་དེ་སྤང་བྱ་ལྔ་ཡི་
གཉེན་པོ་ཡིན་ཏེ། །མེད་པའི་ཆོས་དང་མེད་པའི་གང་ཟག་
འཛིན་པ་དང་། །མེད་པའི་སྐྱེ་བ་ལ་སོགས་པ་ཡོངས་སུ་གྲུ་
དང་མེད་པའི་ཆོས་དང་ཆོས་ཉིད་ཐ་དད་དུ་འཛིན་པ་སྒྲོ་
འདོགས་བཞི་དང༌། །ཆོས་དང་གང་ཟག་བརྟགས་པར་ཡོད་པ་ལ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽335
ཐ་སྙད་དུ་མེད་ཅེས་པའི་སྐུར་པ་འདེབས་པ་ཉིད་ཡིན་ཏེ་་་་་་་
ཐམས་ཅད་ཀྱང་མི་བདེན་པ་ལ་ཞུགས་པས་མེད་འཛིན་ཞེས་བསྟན་
ཏོ༑ །དེ་ལྟར་མེད་པ་འཛིན་པ་རྣམ་པ་ལྔའི། །གཉེན་པོ་
བསྟན་པ་ཡིན་པའི་ཕྱིར་རོ། །མཚན་ཉིད་ཡོངས་སུ་ཤེས་པ་
ནི༑ །བུ་ཆུང་ལྟར་འཇིག་རྟེན་ཐ་སྙད་ཀྱི་སྤྲོས་པ་ཅི་ཡང་ཡིད་ལ་མི་
བྱེད་པ་ཙམ་གྱིས་མི་རྟོག་ཡེ་ཤེས་སུ་མི་འགྱུར་བ་དང་བསམ་གཏན་
གཉིས་པ་ལ་སོགས་པ་ལྟར་རྟོག་དཔྱོད་ལས་ཡང་དག་པར་འདས་
པ་ཙམ་ཡང་མིན་པ་དང་། །གཉིད་ལོག་པ་དང་བརྒྱུལ་བ་ལ་སོགས་
པ་ལྟར་རྣམ་པར་རྟོག་པ་ཉེ་བར་ཞི་བ་དང་མིག་ལ་སོགས་་་་་་་་་
ན་དུ་མི་རྟོག་པའི་ངོ་བོའི་དོན་དང༌། །རྣམ་པར་རྟོག་པར་མི་
བྱའོ་སྙམ་པའི་མངོན་རྟགས་སུ་འཛིན་པ་ཡང་མི་རྟོག་ཡེ་ཤེས་མ་་
ཡིན་ཏེ་དེ་ནི་མཚན་མར་འཛིན་པ་ཡིན་པའི་ཕྱིར་དང་རྣམ་པ་ལྔ། །
སྤངས་པའི་རང་གི་མཚན་ཉིད་དོ། །ཁྱད་པར་ཡོངས་སུ་
ཤེས་པ་ནི། །སྲིད་ཞིའི་སྐྱོན་ཡོན་ལ་རྣམ་པར་མི་རྟོག་པ་ཉིད་
དང་། །ཤེས་བྱ་རང་དང་སྤྱིའི་མཚན་ཉིད་ཇི་ལྟ་བ་བཞིན་ཡུལ་དུ་
བྱེད་པས་སྤངས་རྟོགས་ཉི་ཚེ་བ་ནི་མ་ཡིན་པ་དང༌། །སྲིད་ཞིའི་
མཐའ་ལ་གནས་པ་མེད་པ་དང་ལྷག་མེད་དུ་མྱ་ངན་ལས་མི་
འདའ་བར་གཞན་དོན་དུ་རྟག་ཏུ་བཞུགས་པས་གཏན་དུ་བ་
དང༌༑ །ཡོན་ཏན་འདིའི་གོང་ན་གཞན་མེད་པའི་རྣམ་པ་སྟེ། །

336 ཆོས་ཉིད་རྣམ་འབྱེད་ཀྱི་མཆན་འགྲེལ་གྱི་མཆན་བུ།
ཁྱད་པར་རྣམ་པ་ལྔ་ཡིན་ནོ། །ཐ་མ་ཡེ་ཤེས་ཀྱི་བྱེད་ལས་རྣམ་
པ་ལྔ་ཡོངས་སུ་ཤེས་པ་ནི། །ཀུན་ནས་ལྡང་བ་བཅོམ་པས་རྣམ་
པར་རྟོག་པ་མངོན་དུ་རྒྱུ་ལས་རིང་དུ་བྱེད་པ་དང་། །ཤེས་བྱ་ཇི་
ལྟ་བ་དང་ཇི་སྙེད་པ་རྟོགས་པས་ཉན་རང་ལས་འཕགས་པའི་བླ་ན་
མེད་པའི་ཟག་མེད་ཀྱི་བདེ་བ་སྟེར་བ་སྒྲུབ་པ་དང་། །སྤང་བྱ་ཕྲ་
རྒྱས་བག་ཆགས་དང་བཅས་པ་ཡང་དག་པར་བཅོམ་པས་ཉོན་་་་་་་
མོངས་པ་དང་ཤེས་བྱ་ཡི། །སྒྲིབ་པ་བྲལ་བར་བྱེད་པ་དང་སྟེ་
དང་པོ་སྐྱེས་བུ་བྱེད་པའི་འབྲས་བུ། གཉིས་པ་བདག་པོའི་འབྲས་
བུ༑ གསུམ་པ་བྲལ་བའི་འབྲས་བུའོ། །རྣམ་པར་མི་རྟོག་པ་མཉམ་
བཞག་དེ་ཡི་རྗེས་ལས་ཐོབ་པ་ཡི། །ཡེ་ཤེས་ཤེས་བྱའི་རྣམ་པ་
ནི༑ །ཐམས་ཅད་ལ་ནི་འཇུག་པ་རྒྱུ་མཐུན་གྱི་འབྲས་བུ་དང་། །
སངས་རྒྱས་ཀྱི་ཞིང་ནི་ཡོངས་སུ་སྦྱོང་བ་དང༌། །སེམས་ཅན་
ཡོངས་སུ་སྨིན་པར་བྱེད་པ་སྐྱེས་བུའི་བྱེད་འབྲས་དང༌། །རྣམ་
པ་ཐམས་ཅད་མཁྱེན་པ་ཉིད། །རྒྱུད་ལ་གཏོད་ཅིང་སྟེར་
བར་བྱེད་པ་རྣམ་སྨིན་གྱི་འབྲས་བུ་སྟེ། །དེ་ལྟར་རྣམ་པ་ལྔ་ནི་
འབྲས་བུ་སྐུ་གསུམ་འགྲུབ་པར་བྱེད་པའི་ལས་ཀྱི་ཁྱད་པར་རོ། །
ཡིད་ལ་བྱེད་པ་ལ་འཇུག་པ་ནི། །ཅི་ནས་ཀྱང་རྣམ་པར་མི་
རྟོག་པའི་ཡེ་ཤེས་ལ། །འཇུག་པར་འདོད་པའི་གང་ཟག་ནི། །
བྱང་ཆུབ་སེམས་དཔའ་གང་ཡིན་པ་དེ་དག་གིས། །འདི་ལྟར་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽337
ཡིད་ལ་བྱེད་པ་སྟེ། །ཐོག་མ་མེད་པའི་དུས་ཅན་གྱི་མ་རིག་པའི་
བག་ཆགས་ལས་དེ་བཞིན་ཉིད་ནི་མི་ཤེས་པས། །ཡང་དག་པ་
མིན་པས་མི་བདེན་པར་ནི་ཀུན་ཏུ་རྟོག་པས་ཡོངས་སུ་བརྟགས་
པའི༑ །གཟུང་འཛིན་གཉིས་སུ་སྣང་བ་ཅན་གྱིས་བག་ཆགས་
བཞག་པའི་ས་བོན་ཐམས་ཅད་པ་ཞེས་ཀུན་གཞིའི་རྣམ་པར་་་
ཤེས་པ་དེ་ནི། །མེད་པ་ལ་གཟུང་འཛིན་གཉིས་སུ་སྣང་བའི་
རྒྱུའོ། །ཀུན་གཞི་དེ་ལ་བརྟེན་པའི་ཐ་དད་པ་རྒྱུད་གཞན་དང་
གཞན་དུ་སྣང་བ་འཇུག་ཤེས་དྲུག་སྟེ། །དེ་ལྟར་མི་ཤེས་པས་དེ་ནི་
བཞིན་ཉིད་མི་ཤེས་པའི་མ་རིག་པ་ལས་འབྱུང་བ་ངེས་ཕྱིར་ཕྱིན་
ལོག་གི་རྒྱུ་ཡིན་པ་དེས་ན་རྒྱུ་ཀུན་གཞི་དང་འབྲས་བུར་ཏེ་་་་་་་་
འབྲས་བུ་གཟུང་འཛིན་གཉིས་དང་བཅས་པ། །འཁྲུལ་ངོར་སྣང་
དུ་ཟིན་ཀྱང་སྣང་བ་ལྟར་དོན་ལ་མེད་པའོ་ཞེས་ཡིད་ལ་བྱེད་དོ། །
དེ་བཞིན་དུ་གཉིས་སྣང་གིས་ཆོས་ཉིད་སྒྲིབ་ཚུལ་ཡིད་ལ་བྱེད་པ་ནི་་
གཟུང་བ་དང་འཛིན་པའི་རང་བཞིན་དེ་སྣང་བས་གཉིས་སྟོང་གི་་
ཆོས་ཉིད་དེ་མི་སྣང་ཞིང་། །གཟུང་འཛིན་གཉིས་པོ་དེ་མི་སྣང་
བས་ཆོས་ཉིད་སྣང་ངོ་ཞེས་མོས་པ་ཡིད་ལ་བྱེད་པས་དེ་ལ་བརྟེན་
ནས་ཡེ་ཤེས་ལ་འཇུག་ཚུལ་ནི། །དེ་ལྟར་ཚུལ་བཞིན་དུ་ཡིད་ལ་
བྱེད་པ་ན། །བྱང་ཆུབ་སེམས་དཔའ་རྣམ་པར་མི་རྟོག་པའི། །
ཡེ་ཤེས་ལ་ནི་འཇུག་སྟེ་སྦྱོར་བའི་ལམ་གྱིས་བསྡུས་པའོ། །གཉིས་

338 ཆོས་ཉིད་རྣམ་འབྱེད་ཀྱི་མཆན་འགྲེལ་གྱི་མཆན་བུ།
སྣང་སྤང་བའི་རྣལ་འབྱོར་སྒོམ་པ་ནི་ཇི་སྐད་བཤད་པ་སེམས་ཙམ་་་
དུ་གཏན་ལ་ཕབ་པ་དེ་ལྟར་དམིགས་པ་ལས་རྣམ་པར་རིག་པ་་་
ཙམ་དུ། །དམིགས་པ་ཁོ་ན་ལས་ཕྱི་རོལ་གྱི་དོན་རྣམས་མི་
དམིགས་པ་ལ་འཇུག་པ་དང་། །དེ་ལྟར་གཟུང་བྱའི་དོན་རྣམས་
མི་དམིགས་པ་ལས་ནི། །རྣམ་པར་རིག་པར་བྱ་བའི་ཡུལ་མེད་
པས་ཡུལ་ཅན་འཛིན་པའི་རྣམ་པར་རིག་པ་ཙམ་ཡང་མི་་་་་་་་་་་
དམིགས་པ་ལ་འཇུག་པ་དང༌། །སྦྱོར་ལམ་ལས་གཟུང་འཛིན་དེ་
མི་དམིགས་པ་ལས་གཟུང་བ་དང་འཛིན་པ་གཉིས་པོ་དེས་ནི། །
ཁྱད་པར་བྱར་མེད་པའི་དེ་བཞིན་ཉིད་ཙམ་དམིགས་པ་ལ་་་་་་་
འཇུག་གོ། །དེ་ལས་གཉིས་མེད་ཡེ་ཤེས་འཆར་ཚུལ་ནི་དེ་གཉིས་
ཁྱད་པར་མི་དམིགས་པ། །དེ་བཞིན་ཉིད་ཙམ་སྣང་བ་དེ་ནི་
རྣམ་པར་མི་རྟོག་པའི། །ཡེ་ཤེས་ཡུལ་གཟུང་འཛིན་གཉིས་
མེད་ཅིང་ཡུལ་ཅན་གྱིས་དམིགས་པ་མེད་པ་སྟེ། །གཟུང་འཛིན་
གྱི་སྤྲོས་པའི་མཚན་མ་ཐམས་ཅད་མི་དམིགས་པས། །རབ་ཏུ་
ཕྱེ་བ་ནི་ཡིན་པའི་ཕྱིར་རོ། ཡེ་ཤེས་དེ་ཡང་ཁྱད་པར་གཉིས་ལྡན་
ཏེ་ཡུལ་གཟུང་འཛིན་གཉིས་མེད་ཅིང་བློས་ཀྱང་དམིགས་པ་མེད་པ་
ཡིན་ནོ། །སྦྱོར་བས་ས་ལ་འཇུག་པ་ནི། །རྣམ་པ་བཞི་རུ་ཤེས་
པར་བྱ་སྟེ། །གཟུང་འཛིན་གཉིས་མེད་ཀྱི་དོན་དངོས་སུ་མ་རྟོགས་
ཀྱང་མོས་པའི་སྒོ་ནས་རབ་ཏུ་སྦྱོར་བས་ན། །མོས་པས་སྤྱོད་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽339
པའི་ས་ལ་སྟེ། །དེ་ནི་སྔར་བསྟན་པའི་ངེས་པར་འབྱེད་པའི་ཆ་
དང་མཐུན་པའི་གནས་སྐབས་སོ། །སོ་སོར་རབ་ཏུ་རྟོགས་པ་
ཡི༑ །སྦྱོར་བས་ས་ནི་དང་པོ་མཐོང་བའི་ལམ་གྱིས་ཆོས་ཀྱི་
དབྱིངས་རབ་ཏུ་རྟོགས་པ་སྟེ། །དེ་ཉིད་ཀྱང་སྔར་བསྟུན་པའི་
རེག་པའི་གནས་སྐབས་ཀྱིས་སོ། །བསྒོམ་པས་རབ་ཏུ་སྦྱོར་
བས་ནི། །གཉིས་པ་ལ་སོགས་པ་བདུན་པའི་བར་ཡོངས་སུ་མ་
དག་པ་ཡི་ས་དྲུག་སྟེ་མི་འདོད་བཞིན་དུ་སྤྲོས་པའི་མཚན་མ་ལ་་་་
ཀུན་ཏུ་སྤྱོད་པ་དག་དང༌། །བརྒྱུད་པ་ལ་སོགས་པ་མཚན་མ་མེད་
པ་ལ་ངང་གིས་འཇུག་པ་ཡོངས་སུ་དག་པའི་ས་ནི་གསུམ་པོ་སྟེ། །
ས་ལྷག་མ་དགུ་པོ་དེ་དག་ཀྱང་ནི་སྤྲོས་པའི་མཚན་མས་མི་སྤྱོད་་་་
པས་སྔར་བསྟན་པའི་རྗེས་སུ་དྲན་པའི་གནས་སྐབས་སོ། །
མཐར་ཕྱིན་པ་ལ་སྦྱོར་བས་ནི། །སངས་རྒྱས་ཀྱི་ས་ལ་ལྷུན་གྱིས་
གྲུབ་པར་སངས་རྒྱས་ཀྱི། །མཛད་པ་རྒྱུན་མི་འཆད་པ་འཐོབ་
པའི་ཕྱིར་ཏེ། །སྦྱོར་བ་དེ་ཡང་ནི་སྔར་བསྟན་པ་སྒྲིབ་པ་ཀུན་
སྤངས་པའི་ཡེ་ཤེས་དེ་ཡི་བདག་ཉིད་དུ། །ཉེ་བར་འགྲོ་བའི་
གནས་སྐབས་སོ། །ཉེས་དམིགས་དག་ལ་འཇུག་པ་ནི། །སྒྲིབ་
པ་སྤངས་པའི་གནས་ཡོངས་སུ་གྱུར་པའི་ཡེ་ཤེས་མེད་པ་ཡི། །
ཉེས་དམིགས་ནི་རྣམ་པ་བཞི་སྟེ་ཉོན་མོངས་པ། །མི་འཇུག་
པའི་རྟེན་སྒྲིབ་པ་སྤངས་པའི་ཡེ་ཤེས་མེད་པའི་ཉེས་པ་ཡོད་དེ་་་་་

340 ཆོས་ཉིད་རྣམ་འབྱེད་ཀྱི་མཆན་འགྲེལ་གྱི་མཆན་བུ།
གནས་གྱུར་མེད་ན་སྒྲིབ་པ་སྤངས་པ་མི་རུང་བའི་ཕྱིར་དང༌། །
སྒྲིབ་པ་སེལ་བྱེད་ཀྱི་ལམ་འཇུག་པའི་རྟེན་མེད་པའི་ཉེས་པ་་་་་་་
དང༌༑ །གནས་གྱུར་མེད་ན་སྒྲིབ་པ་དག་པ་མི་རུང་བས་སོ། །མྱ་
ངན་འདས་པའི་གང་ཟག་རྣམས། །གདགས་གཞི་གནས་གྱུར་
ཐོབ་པ་ལ་གདགས་དགོས་པས་དེ་གདགས་པའི་གཞི་མེད་པའི་་་
ཉེས་པ་ཡོད་དེ། དེ་ནི་དྲི་མ་མེད་པའི་གནས་གྱུར་ཐོབ་པ་ལ་
གདགས་པའི་ཕྱིར་དང་། །བྱང་ཆུབ་གསུམ་གྱི་ཁྱད་པར་དག་
ཀྱང་གནས་གྱུར་པ་ལ་ཡོད་པས་དེ་གདགས་པའི་གཞི་མེད་པའི་་
ཉེས་པ་ཡོད་དེ། ྋ དེ་ནི་གནས་གྱུར་གྱི་ཁྱད་པར་ལས་ཕྱེ་བའི་ཕྱིར་
རོའོ༑ །གནས་ཡོངས་སུ་གྱུར་པ་ཡོད་ན་ཉེས་དམིགས་དེ་
དག་ལས་བཟློག་ནས་ཕན་ཡོན་ལ་འཇུག་པ་ནི། །རྣམ་པ་
བཞི་རུ་ཤེས་པར་བྱའོ། །ཉེས་དམིགས་ལས་ལྡོག་པ་རྟེན་གཉིས་
འཐད་པ་དང་གང་ཟག་གཉིས་འཐད་པའོ། །ཡང་དག་པ་མ་ཡིན་
པའི་ཀུན་ཏུ་རྟོག་པ་སྣང་ཡང་ཡོད་པ་མ་ཡིན་པ་དེ་ལ་ཡིད་ཆེས་་་་་་་
པར་བྱེད་པའི་དཔེར་བརྗོད་པར་བྱ་བ་ནི། །གནས་ཚུལ་ལ་མེད་
པའི་ཆོས་རྣམས་མེད་བཞིན་དུ་གཟུང་འཛིན་གཉིས་སྣང་བའི་་་་
དཔེ། །སྒྱུ་མ་དང་རྨི་ལམ་དང་སྨིག་རྒྱུ་དང་སྒྲ་བརྙན་ལ་སོགས་
པ་བཞིན་ནོ། །གནས་ཚུལ་ལ་མེད་ཀྱང་འཁྲུལ་ངོར་སྣང་བའི་ཕྱིར་
རོ། །མྱང་འདས་ཀྱི་དཔེ་གནས་ཡོངས་སུ་གྱུར་པ་ཡིན་ཡང་རྣམ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽341
པར་འགྱུར་བའི་ཆོས་ཅན་མ་ཡིན་པའི་ཚུལ་ནི། གནས་ཡོངས་སུ་
གྱུར་པ་དེ་ཡང་དཔེར་བྱ་ན། །ནམ་མཁའ་སྤྲིན་དང་བཅས་ཀྱང་
ནམ་མཁའ་སྤྲིན་དང༌། སྤྲིན་ནམ་མཁའི་ངོ་བོར་མ་ཡིན་པས་
འབྲལ་རུང་གི་ཚུལ་དུ་ཡོད་པའི་ཕྱིར། ནམ་མཁའ་སྤྲིན་གྱི་རང་
བཞིན་གྱིས་དག །སྤྲིན་ནམ་མཁའི་རང་བཞིན་གྱིས་དག་པས་ན་
རང་བཞིན་གྱིས་དག་པ་ནམ་མཁའ་དང་གསེར་བཟང་པོ་གཡའ་
དང་བཅས་པ་དང་ཆུ་དྭང་བ་རྙོག་མ་དང་བཅས་པ་ལ་སོགས་་་་་་
པའང་དེ་བཞིན་ནོ། །དེ་ཡང་ནམ་མཁའ་རང་བཞིན་གྱིས་དག་པ་
ཁོ་ན་སྟེ་གློ་བུར་གྱི་ཁུག་རྣ་ལ་སོགས་པ་དང་འབྲེལ་བ་ལས་དེ་མ་་་་་་
རྟོགས་པར་ཟད་ལ། དེ་དང་བྲལ་བ་ལས་ནི་དག་པ་ཡིན་ནོ། །སྔར་
མ་དག་པ་དག་པར་གྱུར་པ་ནི་མ་ཡིན་གྱི་འོན་ཀྱང་མི་དམིགས་པའི་
རྒྱུ་དང་བྲལ་བས་དམིགས་པར་ཟད་དོ། །རབ་ཏུ་དག་པར་
དམིགས་པས་ནམ་མཁའ་རྣམ་པར་འགྱུར་བའི་ཆོས་ཅན་དུ་ཁས་
ང་བར་བྱ་བ་ཡང་མ་ཡིན་ནོ། །དེ་བཞིན་དུ་གསེར་དང་ཆུའི་དཔེ་
ལ་ཡང་སྦྱར་བར་བྱའོ། །འདི་གསེར་དང་ཆུའི་དཔེས་ནི་རྫས་ལ་མ་
བལྟོས་པར་ཡོན་ཏན་ཙམ་ཆོས་མཐུན་པར་བསྟན་པ་ཡིན་ལ། ནམ་
མཁའི་དཔེས་ནི་ཐམས་ཅད་བསྟན་པ་ཡིན་ནོ། །སོགས་པའི་སྒྲས་
ནི་གོས་ལ་སོགས་པ་དྲི་མ་དང་བྲལ་བས་དག་པར་གྱུར་པ་ཐམས་་་་་
ཅད་བཟུང་ངོ་། །ཆོས་དང་ཆོས་ཉིད་རྣམ་པར་འབྱེད་པའི་

342 ཆོས་ཉིད་རྣམ་འབྱེད་ཀྱི་མཆན་འགྲེལ་གྱི་མཆན་བུ།
ཚིག་ལེའུར་བྱས་པ་མགོན་པོ་བྱམས་པས་མཛད་པ་རྫོགས་་་་
སོ༑ །ཁ་ཆེའི་མཁན་པོ་མཧཱ་ཛ་ན་དང་། ཞམ་ལོ་ཙཱ་བ་དགེ་
སློང་སེང་གེ་རྒྱལ་མཚན་གྱིས་བསྒྱུར་ཅིང་ཞུས་ཏེ་གཏན་ལ་་་
ཕབ་པའོ། །མཆན་འདི་སངས་རྒྱས་གཉིས་པ་དབྱིག་གཉེན་
ཞབས་ཀྱི་འགྲེལ་པ་ལ་བརྟེན་ནས་གཞན་ཕན་སྣང་བས་བྲིས་པ་་་་་
དགེ་ལེགས་སུ་གྱུར་ཅིག། །།

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽343
༄༅། །དབུས་དང་མཐའ་རྣམ་པར་འབྱེད་པའི་ཚིག་
ལེའུར་བྱས་པ་ཞེས་བྱ་བའི་མཆན་འགྲེལ་
གྱི་མཆན་བུ་བཞུགས་སོ། །
༈ མཁན་ཆེན་གཞན་དགའི་མཆན་འགྲེལ། སྡེ་པར་དཔེ་འབྲིང་ལྡེབ། ནས། བར།
ལེའུ་དང་པོའི་ཐོག་མ་ཁོ་ནར་སོགས་ནས་སྐུར་པ་འདེབས་པའི་ཉེས་པར་འགྱུར་རོ། །ཞེས་པའི་བར།
ཐོག་མ་ཁོ་ནར་བསྟན་བཅོས་ཀྱི་ལུས་རྣམ་པར་བཞག་པ་ནི་ཆོས་
རྣམས་ཀྱི་རང་གི་མཚན་ཉིད་དང་དགེ་བའི་ཕྱོགས་ལ་སྒྲིབ་པ་་་་་་
དང་གཉེན་པོའི་དམིགས་པ་དེ་ཁོ་ན་དང༌། །གཉེན་པོ་དག་ནི་
བསྒོམ་པའི་རིམ་པ་དང་། །གཉེན་པོ་བསྒོམ་པ་དེ་ཡི་སྐྱེ་བའི་
གནས་དང་གཉེན་པོ་འབྲས་བུ་འཐོབ་པ་ཐེག་པ་ཐུན་མོང་གི་་་་
ཆོས་དང༌། །སངས་རྒྱས་ཀྱི་ལམ་ཐུན་མིན་ཐེག་པ་བླ་ན་མེད་པ་
ཐེག་པ་ཆེན་པོའོ། །མཚན་ཉིད་ལས་བརྩམས་ཏེ་བཤད་པ་ནི་སྐུར་
འདེབས་སྤང་ཕྱིར་ཡང་དག་པ་མ་ཡིན་པའི་ཀུན་ཏུ་རྟོག་པ་
གཟུང་བ་དང་འཛིན་པ་རྣམ་པར་རྟོག་པ་ནི་རྫས་སུ་ཡོད་པས་སྟོང
པ་མ་ཡིན། ཡོད་ལ། །སྒྲོ་འདོགས་སྤང་ཕྱིར་དོན་དུ་ཀུན་རྟོག་དེ་
ལ་གཟུང་བ་དང་འཛིན་པ་གཉིས་པོ་རྫས་སུ་ཡོད་པ་མ་ཡིན་་་་་་་་་

344 དབུས་མཐའི་མཆན་འགྲེལ་གྱི་མཆན་བུ་ཕྱོགས་བསྡེབས།
ཅིང་། །གཟུང་འཛིན་དང་བྲལ་བའི་སྟོང་པ་ཉིད་ནི་ཡང་དག་པ་
མ་ཡིན་པའི་ཀུན་ཏུ་རྟོག་པ་འདི་ལ་ཆོས་ཉིད་དུ་ཡོད་ཅིང་། །སྟོང་
པ་ཉིད་དེ་ལ་ཡང་ནི་ཡང་དག་པ་མ་ཡིན་པའི་ཀུན་ཏུ་རྟོག་པ་དེ "
ཆོས་ཅན་གྱི་ཚུལ་དུ་ཡོད་དོ། །མདོ་ལས་ཆོས་ཐམས་ཅད་སྟོང་པ་
ཡང་མིན། མི་སྟོང་པ་ཡང་མིན། ཞེས་པའི་དོན་ནོ། །དེ་ལྟར་གང་
ལ་གང་མེད་པ་དེ་ནི་དེས་སྟོང་པར་ཡང་དག་པ་ཇི་ལྟ་བ་བཞིན་དུ་་་
རྗེས་སུ་མཐོང་ངོ༌། །སྟོང་པ་ཉིད་དང་ཡང་དག་པ་མ་ཡིན་པའི་ཀུན་
ཏུ་རྟོག་པ་ནི་སྟོང་པ་མ་ཡིན་ཅིང་གཟུང་འཛིན་གཉིས་ཀྱིས་མི་་་་་
སྟོང་པ་མིན་པ། །དེ་ལྟ་བས་ན་ཡང་དག་པ་མ་ཡིན་པའི་ཀུན་
རྟོག་ཅེས་པ་འདུས་བྱས་དང་སྟོང་པ་ཞེས་བྱ་བ་འདུས་མ་བྱས་་
ཐམས་ཅད་བཤད་ལ། །ཡང་དག་པ་མ་ཡིན་པའི་ཀུན་ཏུ་རྟོག་པ་
ཡོད་པས་དང་གཟུང་འཛིན་གཉིས་མེད་པས་དང་སྟོང་པ་ཉིད་་་
ཡོད་པས་ན། །ཐམས་ཅད་གཅིག་ཏུ་སྟོང་པ་ཡང་མ་ཡིན་ལ་
གཅིག་ཏུ་མི་སྟོང་པ་ཡང་མ་ཡིན་པ་དེ་ནི་དབུ་མའི་ལམ་ཡིན་ནོ།།
རྟག་ཆད་དང་བྲལ་བའི་དོན་རྟོགས་པའི་སྒོ་ཡིན་པའི་ཕྱིར་རོ། །དེ་
ལྟར་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་པའི་ནང་ནས་
འདི་ཐམས་ཅད་ནི་སྟོང་པ་ཡང་མ་ཡིན། མི་སྟོང་པ་ཡང་མ་ཡིན།
ཞེས་འབྱུང་བ་དང་མཐུན་པར་བྱས་པ་ཡིན་ནོ། །དེ་ལྟར་ཡོད་པ་
དང་མེད་པའི་མཚན་ཉིད་བསྟན་ནས། ད་ནི་ཡང་དག་པ་མ་ཡིན་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽345
པའི་ཀུན་རྟོག་རང་གི་མཚན་ཉིད་བརྗོད་དེ། དོན་དུ་སྣང་བ་
གཟུགས་ལ་སོགས་པའི་སྣང་བ་དང་སེམས་ཅན་དུ་སྣང་བ་དབང་
པོ་ལྔར་བདག་དང་གཞན་གྱི་རྒྱུད་ལ་སྣང་བ་དང་བདག་ཏུ་སྣང་བ་
ནི་བདག་ཏུ་རྨོངས་པ་ལ་སོགས་པ་དང་མཚུངས་པར་ལྡན་པའི་་་
ཉོན་མོངས་པ་ཅན་གྱི་ཡིད་དང་རྣམ་པར་རིག་པར་ཏེ་རྣམ་པར་་་་
རིག་པར་སྣང་བ་ནི། །རྣམ་པར་ཤེས་པ་ཚོགས་དྲུག་ཏུ་སྣང་བའི་
རྣམ་པར་ཤེས་པ་ནི། །རབ་ཏུ་སྐྱེ་འོ་དོན་དང་སེམས་ཅན་དུ་
སྣང་བ་དེའི་དོན་མེད་ལ། །དེ་མེད་པས་བདག་དང་རྣམ་པར་
རིག་པར་སྣང་བ་ནི་ལོག་པར་སྣང་བའི་ཕྱིར་ན་འཛིན་པ་དེ་ཡང་་་་
མེད་དོ། །འཛིན་པ་གཟུང་བ་ལ་བལྟོས་པའི་ཕྱིར་རོ། །ཡང་དག་
པ་མ་ཡིན་པའི་ཀུན་ཏུ་རྟོག་པ། །དེ་ནི་ཡང་དག་མིན་པ་དེ་ལྟར་
སྣང་བ་ཡིན་པའི་ཕྱིར་རྫས་སུ་གྲུབ་པ་ཡིན་ཞིང་། །ཇི་ལྟ་གཉིས་སུ་
སྣང་བ་དེ་བཞིན་ཡོད་པ་མ་ཡིན་པ་འཁྲུལ་པ་ཙམ་དུ་འབྱུང་བས་་
སྣང་བཞིའི་ཀུན་ཏུ་རྟོག་པ་ཡེ་མེད་པ་ཡང་མིན། །ཅིའི་ཕྱིར་དེ་ཡེ་
མེད་པ་ཉིད་དུ་མི་འདོད་ཅེ་ན། །འདི་ལྟར་འཁྲུལ་པའི་རྣམ་ཤེས་དེ་
ཟད་ནས་ནི་གྲོལ་བར་འདོད་དོ། །གཞན་དུ་ན་བཅིང་བ་དང་
ཐར་བར་མི་འགྲུབ་སྟེ་ཀུན་ཉོན་དང་རྣམ་བྱང་ལ་སྐུར་པ་འདེབས་་་
པའི་ཉེས་པར་འགྱུར་རོ། །

246 མདོ་སྡེའི་རྒྱན་གྱི་མཆན་འགྲེལ་གྱི་མཆན་བུ་ཕྱོགས་བསྡེབས།
པའི་རྣམ་པ་ཅན་གྱི་མདོ་དགོངས་པ་ངེས་འགྲེལ་སོགས་ཆོས་ཀྱི་་་
རྒྱན་དུ་བྱེད་དོ། །གང་གི་ཆེད་དུ་བརྒྱན་པར་བྱེད་ཅེ་ན། ཐེག་པ་
ཆེན་པོ་དེ་ཡིས་སངས་རྒྱས་ཀྱི་སར་འགྲོ་བའི་སེམས་ཅན་ལ་་་་་་་་
ཕན་པའི་ཕྱིར་རོ། །རྒྱན་རྣམ་པ་དུ་ཞིག་གིས་བརྒྱན་པར་བྱེད་ཅེ་ན་
འབྱོར་པའི་སྟེ་རིགས་ཤིང་འཐད་པའི་དོན་གྱི་ཚུལ་ཐེག་པ་བླ་ན་
མེད་པར་གཏོགས་པར་གྱུར་པ་གསེར་ལས་བརྡུངས་བྱས་འདྲ་བ་་
སོགས་རྣམ་པ་ལྔའི་བདག་ཉིད་སྟོན་པར་བྱེད་དོ། །གསལ་བར་
སྟོན་པའི་རབ་བྱེད་ཉེར་གཅིག་གོ། །དྭ་ནི་དོན་གྱི་ཚུལ་ལྔའི་བདག་
ཉིད་དེ་ཚིགས་སུ་བཅད་པ་གཉིས་པས་སྟོན་པར་བྱེད་དེ། འདི་
ལབཙུན་པ་ངོ་བོ་ཉིད་མེད་པའི་དགོངས་པ། དངོས་པོ་ལྔ་དང༌།
རང་བཞིན་གསུམ་དང་། གང་ཟག་གསུམ་དང་སྦྱར་ཏེ་བཤད་པ་
ལས༑ དང་པོ་ནི་མིང་དང་རྒྱུ་མཚན་དང་རྣམ་པར་རྟོག་པ་དང་དེ་
བཞིན་ཉིད་དང་རྣམ་པར་མི་རྟོག་པའི་ཡེ་ཤེས་དང་ལྔ་ལས་མིང་་་་་
གིས་བརྗོད་པར་བྱས་པའི་ཆོས་རྣམས་ནི་ཇི་ལྟར་བརྗོད་པ་བཞིན་་་་
བདེན་པ་མེད་པའི་ཚུལ་ལུང་རིགས་ཀྱིས་བསྒྲུབ་པར་བྱ་བ་ཡིན་
པས་དེ་ཉིད་འདིར་གསལ་བར་བྱས་པ་ནི་དཔེར་ན་གསེར་མགར་་་་
མཁས་པས་གསེར་ལས་བརྡུངས་སུ་བྱས་པའི་གཟུགས་མཐོང་ན་
དགའ་བ་དང་འདྲ་ཞིང་རྒྱུ་མཚན་ནི་མིང་གདགས་པའི་རང་་་་་་
བཞིན་ས་བོན་དང་མྱུ་གུ་ལ་སོགས་པ་རྟེན་ཅིང་འབྲེལ་བར་འབྱུང་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽247
བའི་ཆོས་ཏེ་འདི་ནི་བྱེ་བྲག་ཏུ་སོ་སོར་ཤེས་པར་བྱ་བ་ཡིན་པས་དེ་་
བཤད་པས་དཔེར་ན་ཉི་མས་པདྨ་རྒྱས་པ་བཞིན་དང༌་། །རྣམ་
པར་རྟོག་པ་ནི་ཁམས་གསུམ་གྱི་སེམས་དང་སེམས་ལས་བྱུང་བ་སྟེ་་་
དེའི་རང་བཞིན་ཐོས་སོགས་ཀྱིས་ཚུལ་བཞིན་དུ་བསམ་པར་བྱས་་་་
པས་དཔེར་ན་མི་བཀྲེས་པས་ཉེན་པ་གཡོས་ལེགས་པའི་ཁ་་་་་
ཟས་ཟ་བ་དང་འདྲ་ལ། །དེ་བཞིན་ཉིད་ནི་འཕགས་པའི་རྟོགས་
བྱ་ཆོས་ཉིད་ཡིན་པས་ཚུར་མཐོང་གི་བློས་བསམ་གྱིས་མི་ཁྱབ་པས་་་
དེ་འདིར་བཤད་པས་དོན་རྟོགས་ནས་འཕགས་ལམ་ཐོབ་པས་ན་་་་
དཔེར་ན་འཕྲིན་ཡིག་ལེགས་པ་ཐོས་པ་དང་འདྲ་བ་དང་། །
རྣམ་པར་མི་རྟོག་པའི་ཡེ་ཤེས་ནི་འཕགས་པའི་ཡེ་ཤེས་ཀྱིས་ཡོངས་་་
སུ་གྲུབ་པ་རྟོགས་པའི་དོན་སོ་སོར་རང་གིས་རིག་པར་བྱ་བ་བྱང་་་་
ཆུབ་ཀྱི་ཕྱོགས་དང་མཐུན་པའི་ངོ་བོ་ཉིད་དེ་མངོན་དུ་གྱུར་ན་་་་་་་
དཔེར་ན་རིན་ཆེན་གྱིས་གང་བའི་སྒྲོམ་ཁ་ཕྱེ་བ་ལྟ་བུའི། །ཆོས་
དེ་འདིར་བཤད་པ་ཡང་མཁས་པ་རྣམས་དགའ་བའི་མཆོག་་་་
སྐྱེད་དོ། །རང་བཞིན་གསུམ་དང་སྦྱར་བ་ནི་ཀུན་བཏགས་ཇི་ལྟར་
བཏགས་པ་ལྟར་མེད་པར་ལུང་རིགས་ཀྱིས་བསྒྲུབ་པར་བྱ་བ་དང་།
གཞན་དབང་སེམས་དང་སེམས་ལས་བྱུང་བ་རྣམས་བྱེ་བྲག་ཏུ་ཤེས་
པར་བྱ་བ་དང་། དེ་ལས་བླང་དོར་གྱི་ཚུལ་ལ་བསམ་པར་བྱ་བ་
དང་། འགྱུར་མེད་ཡོངས་གྲུབ་ཆོས་ཉིད་ཀྱི་རང་བཞིན་དེ་བསམ་

348 དབུས་མཐའི་མཆན་འགྲེལ་གྱི་མཆན་བུ་ཕྱོགས་བསྡེབས།
ཡང་དོར་བ་མེད་པ་ནི་དགེ་བའི་ཆོས་ཏེ་དེ་ཡང་སྟོང་པ་ཉིད་དེ་་
དགེ་བ་མི་ཟད་པར་བྱ་བའི་ཕྱིར་དང་། །རང་བཞིན་དུ་གནས་
པའི་རིགས་ནི་རང་བཞིན་ཏེ་དེའི་རང་བཞིན་སྟོང་པ་ཉིད་སྟོང་པ་་་་
ཉིད་ནི་སངས་རྒྱས་ཀྱི་རིགས་ཀྱང་རྣམ་པར་དག་པར་བྱ་བའི་་་་
ཕྱིར་འདི་བསྒོམས་པས་རིགས་ལ་ཞེན་པའི་དྲི་མ་དག་པའི་ཕྱིར་་་་
དང་། །མཚན་དང་དཔེ་བྱད་ནི་རང་གི་མཚན་ཉིད་ཡིན་ལ། དེའི་
སྟོང་པ་ཉིད་ནི་མཚན་དང་དཔེ་བྱད་ཐོབ་པར་བྱ་བའི་ཕྱིར་་་
དང་།སྟོབས་ལ་སོགས་པ་ནི་ཆོས་ཐམས་ཅད་དེ་དེའི་སྟོང་པ་ཉིད་
ནི་སངས་རྒྱས་ཀྱི་ཆོས་རྣམས་དག་པར་བྱ་བའི་ཕྱིར་དང་། །
བྱང་ཆུབ་སེམས་དཔའ་རྣམས་ཀྱིས་སྒྲུབ་པར་བྱེད་དོ། །གང་
ཟག་དང་ནི་ཆོས་རྣམས་ཀྱི། །བདག་གི་དངོས་པོ་མེད་པ་ནི་
འདིར་དངོས་པོ་མེད་པ་སྟོང་པ་ཉིད་དང༌། །དེ་ཡི་དངོས་པོ་
མེད་པའི་དངོས་པོ་ཡོད་པ། །དེ་ནི་དེ་ལས་སྟོང་ཉིད་གཞན་
དངོས་པོ་མེད་པའི་ངོ་བོ་ཉིད་སྟོང་པ་ཉིད་ཡིན་ནོ། །འདི་གཉིས་ནི་
གང་ཟག་དང་ཆོས་སུ་སྒྲོ་འདོགས་པ་དང་དེའི་སྟོང་པ་ཉིད་ལ་སྐུར་་
པ་འདེབས་པ་བསལ་བའི་ཕྱིར་གོ་རིམ་བཞིན་ཞིན་ནོནོ།། །སྒྲུབ་པ་ཇི་ལྟར་
ཤེས་པར་བྱ་ཞེ་ན། གལ་ཏེ་གཉེན་པོ་མ་སྐྱེས་པར་ཡང་གློ་བུར་གྱི་
ཉོན་མོངས་པ་རྣམས་ཀྱིས་ཀུན་ནས་ཉོན་མོངས་པ་དེ་མ་གྱུར་ན།།
ལུས་ཅན་ཐམས་ཅད་འབད་པ་མེད་པར་གྲོལ་བར་འགྱུར་རོ།།

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽349
དང་པོ་ནས་འཆིང་བྱེད་ཀྱི་ཉོན་མོངས་མེད་པས་སོ། །གལ་ཏེ་
གཉེན་པོ་སྐྱེས་ཀྱང་རྣམ་པར་དག་པ་དེ་མ་གྱུར་ན། །ཐར་པའི་
ཕྱིར་འབད་པ་དེ་ཡང་འབྲས་བུ་མེད་པར་འགྱུར་རོ། །དེ་ལྟར་
ན་སེམས་ནི་རང་བཞིན་གྱིས་འོད་གསལ་བས་ཉོན་མོངས་པ་མ་་་་་
ཡིན་གློ་བུར་གྱི་དྲི་མ་ཡོད་པས་ཉོན་མི་མོངས་པ་ཡང་མིན་ལ། །
དེའི་ཕྱིར་དེ་ནི་དག་པ་དང་རང་བཞིན་ནི་མ་དག་པ་ཡང་མིན་་་
ནོ༑ །དེ་ཡང་སྟོང་པ་ཉིད་ཀྱི་དོན་བསྡུས་པ་ནི་མཚན་ཉིད་རྣམ་པར་
བཞག་པར་རིག་པར་བྱའོ། །དེ་ལ་མཚན་ཉིད་ནི་དངོས་པོ་མེད་
པའི་མཚན་ཉིད་དང་དངོས་པོའི་མཚན་ཉིད་དོ། །དངོས་པོའི་
མཚན་ཉིད་ཀྱང་དངོས་པོ་ཡོད་པ་དང་མེད་པ་ལས་རྣམ་པར་གྲོལ་་་
བའི་མཚན་ཉིད་དང་། ་དེ་ཉིད་དང་གཞན་ལས་རྣམ་པར་གྲོལ་
བའི་མཚན་ཉིད་དོ། །རྣམ་གྲངས་ལ་སོགས་པའི་རྣམ་པར་བཞག
པ་བསྟན་པས་ནི། རྣམ་པར་རྟོག་པ་དང་སྐྲག་པ་དང་ལེ་ལོ་དང་ཐེ་
ཚོམ་ཉེ་བར་ཞི་བར་བྱ་བའི་ཕྱིར་སྟོང་པ་ཉིད་རང་གི་མཚན་ཉིད་་
དང་ལས་ཀྱི་མཚན་ཉིད་དང་། །ཀུན་ནས་ཉོན་མོངས་པ་དང་རྣམ་
པར་བྱང་བའི་མཚན་ཉིད་དང་། རིགས་པའི་མཚན་ཉིད་བརྗོད་པ་
ཡིན་ནོ། །བསྟན་བཅོས་དབུས་དང་མཐའ་རྣམ་པར་འབྱེད་
པ་ལས། །མཚན་ཉིད་ཀྱི་ལེའུ ར་བཅད་པ་ཞེས་བྱ་བ་སྟེ་དང་
པོའོ།། །།

350 དབུས་མཐའི་མཆན་འགྲེལ་གྱི་མཆན་བུ་ཕྱོགས་བསྡེབས།
སྒྲིབ་པའི་དབང་དུ་མཛད་དེ་ཁྱབ་པ་ནི་བྱང་ཆུབ་སེམས་དཔའི་
རིགས་ཅན་རྣམས་ཀྱི་ཉོན་ཤེས་ཀྱི་སྒྲིབ་པ་གཉིས་ཏེ་རང་གཞན་གྱི་་་
དོན་མཐའ་དག་ལ་སྒྲིབ་པའི་ཕྱིར་དང་། ཉི་ཚེ་བ་ནི་ཉན་རང་གི་
རིགས་ཅན་རྣམས་ཀྱི་ཉོན་སྒྲིབ་སྟེ་བདག་གི་དོན་ཙམ་ལ་སྒྲིབ་པའི་་་་
ཕྱིར་དང་། ལྷག་པ་ནི་རིགས་ཅན་གསུམ་ཀའི་ཆགས་སོགས་ལྷག་
པར་སྤྱོད་པ་སྟེ་ཡུལ་ཅུང་ཟད་ཙམ་ལ་ཡང་ལྷག་པར་འབྱུང་བའི་་
སྒྲིབ་པ་ཡིན་པས་མངོན་དུ་གྱུར་པའི་ཕྱིར་དང༌། །ཡུལ་དང་ཆ་
མཉམ་པ་སྒྲིབ་པ་ནི་དེ་གསུམ་གྱི་ཆ་མཚུངས་པར་སྤྱོད་པ་སྟེ་ཡུལ་་་་
ཆེ་ཆུང་དང་རྗེས་སུ་མཐུན་པར་འཇུག་པ་བག་ལ་ཉལ་གྱི་སྒྲིབ་པ་་་་་
ཡིན་པའི་ཕྱིར་དང་འཁོར་རྒྱུ་ཉེ་བར་ལེན་པ་དང་བསམ་པས་་
སྤོང་བ་སྤོང་བ་ནི་བྱང་ཆུབ་སེམས་དཔའི་རིགས་ཅན་རྣམས་ཀྱི་་་་
ལམ་སྐྱེ་བའི་སྒྲིབ་པ་སྟེ་འཁོར་བ་ལེན་པ་དང་སྤོང་བ་ནི་མི་གནས་་་་
པའི་མྱ་ངན་ལས་འདས་པ་ལ་སྒྲིབ་པའི་ཕྱིར་ཏེ། །དེ་ལྟར་དེ་དག་ཅི་
རིགས་པར་ཏེ་ཐོག་མཐའ་གཉིས་བྱང་ཆུབ་སེམས་དཔའི་རིགས་་་་་
ཅན་རྣམས་དབ་། གཉིས་པ་ནི་ཉན་ཐོས་ལ་སོགས་པའི་རིགས་
ཅན་ལྷག་མཉམ་གཉིས་ནི་རིགས་ཅན་གསུམ་ཀ་སྟེ།ྋ ཐེག་པ་ཆེ་
ཆུང་གཉིས་ཀྱི་སྒྲིབ་པར་བསྟན་པ་ཡིན་ནོ། །ཡང་ཉོན་མོངས་
པའི་མཚན་ཉིད་ཅན་གྱི་སྒྲིབ་པ་ནི་རྣམ་པ་དགུའོ། །དེ་དག་ཀྱང་
ཀུན་ཏུ་སྦྱོར་བ་རྣམས་སྒྲིབ་པ་ཡིན་ནོ། །དེ་དག་གང་ལ་གང་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽351
གིས་སྒྲིབ་ཅེ་ན། རྗེས་སུ་ཆགས་པའི་ཀུན་ཏུ་སྦྱོར་བས་སྐྱོ་བ་ལ་
དང་ནི་ཁོང་ཁྲོ་བའི་ཀུན་ཏུ་སྦྱོར་བས་བཏང་སྙོམས་ལ་དང་།
ལྷག་མ་རྣམས་ནི་དེ་ཁོ་ན་ཉིད་ནི་མཐོང་བ་དང་འགལ་ལོ།
ལྟར་ཞེ་ན། ང་རྒྱལ་གྱི་ཀུན་ཏུ་སྦྱོར་བ་ནི་འཇིག་ཚོགས་ལ་ལྟ་བ་
ཡོངས་སུ་བདག་ཏུ་འཛིན་པའི་ཉེས་དམིགས་ཤེས་པ་ལ་སྒྲིབ་སྟེ་་་་
མངོན་པར་རྟོགས་པའི་དུས་ན་ངའོ་སྙམ་པའི་ང་རྒྱལ་བར་ཆད་
དང་བཅས་པ་དང་། ྋ བར་ཆད་མེད་པར་ཀུན་ཏུ་འབྱུང་བའི་
དབང་གིས་དེ་མི་སྤང་བའི་ཕྱིར་དང་མ་རིག་པའི་ཀུན་ཏུ་སྦྱོར་བ་་་་
ནཱི་འཇིག་ལྟ་དེའི་གཞི་ཉེར་ལེན་གྱི་ཕུང་པོའི་གནས་ཚུལ་ཡོངས་སུ་
ཤེས་པ་ལ་སྒྲིབ་སྟེ་དེས་ཉེ་བར་ལེན་པའི་ཕུང་པོ་རྣམས་ཡོངས་སུ་མི་
ཤེས་པའི་ཕྱིར་དང་། །ལྟ་བའི་ཀུན་ཏུ་སྦྱོར་བ་ནི་འགོག་པའི་
བདེན་པ་ཡོངས་སུ་ཤེས་པ་ལ་སྒྲིབ་སྟེ་འཇིག་ལྟ་མཐར་ལྟ་གཉིས་ནི་་
འགོག་པ་དེ་ལ་སྐྲག་པ་དང་བདག་ཆད་ཀྱིས་དྭོགས་པས་ལོག་ལྟས་་་
.་་་་འགོག་པ་དེ་ལ་སྐུར་པ་འདེབས་པའི་ཕྱིར་དང་མཆོག་ཏུ་འཛིན་་
པའི་ཀུན་སྦྱོར་ནི་ལམ་གྱི་བདེན་པ་ཡོངས་སུ་ཤེས་པ་ལ་སྒྲིབ་སྟེ་་
རྣམ་པ་གཞན་ལམ་གྱི་མི་མཐུན་ཕྱོགས་ལ་དག་པ་དང་མཆོག་ཏུ་་་
འཛིན་པའི་ཕྱིར་དང་། ཐེ་ཚོམ་གྱི་ཀུན་སྦྱོར་ནི་དཀོན་མཆོག་
གསུམ་གྱི་ཡོན་ཏན་ཡོངས་སུ་ཤེས་པ་ལ་སྒྲིབ་སྟེ་དེའི་ཡོན་ཏན་ལ་་་་་
མངོན་པར་ཡིད་མི་ཆེས་པའི་ཕྱིར་དང༌། །ཕྲག་དོག་གི་ཀུན་སྦྱོར་

352 དབུས་མཐའི་མཆན་འགྲེལ་གྱི་མཆན་བུ་ཕྱོགས་བསྡེབས།
ནི་རྙེད་པ་དང་ནི་བཀུར་སྟི་ཉེས་དམིགས་ཡོངས་སུ་ཤེས་པ་ལ་་་་་
སྒྲིབ་སྟེ་དེའི་ཉེས་པ་མི་མཐོང་བའི་ཕྱིར་དང་། །སེར་སྣའི་ཀུན་ཏུ་
སྦྱོར་བ་ནི་ཡོ་བྱད་བསྙུངས་བའི་ཡོན་ཏན་ཡོངས་སུ་ཤེས་པ་ལ་་་
སྒྲིབ་སྟེ་ཡོ་བྱད་ལ་ལྷག་པར་ཞེན་པའི་ཕྱིར་རོ། །དགེ་ལ་སོགས་པ་
བཅུ་ལ་སྒྲིབ་པ་ནི་གཞན་དུ་རིག་པར་བྱའོ། །སྒྲིབ་པ་དེ་ནི་གང་
དགེ་བ་ལ་སོགས་པ་ནི་གང་ཞེ་ན། །དགེ་བ་ལ་སྦྱོར་བ་བག་མེད་ལེ་
ལོ་མེད་པ་དང་སྐྱེ་མཆེད་མིན་པ་སྟེ་བྱང་ཆུབ་སྒྲུབ་པའི་ཐབས་་་་
མིན་པ་ཕྱི་རོལ་བསྟན་བཅོས་ལ་ཞེན་པ་དང་། །ཚུལ་བཞིན་ཡིད་ལ་
བྱེད་པའི་རྣལ་འབྱོར་མིན་པས་གང་བསྐྱེད་པ་སྒྲིབ་པ་སྤོང་བའི་
ཐབས་མིན་པ་གསུམ་དང༌། །དགེ་རྩྭ་སྐྱེ་བ་མེད་པ་བྱང་ཆུབ་ལ་
སྒྲིབ་པ་དང་ཚུལ་བཞིན་དུ་ཡིད་ལ་མི་བྱེད་པ་ལེ་ལོས་དགེ་རྩ་ཁྱད་
པར་དུ་མི་འགྱུར་བ་དང་། །ཚོགས་ནི་རབ་ཏུ་མ་རྫོགས་པ་
གསུམ་རྒྱུ་མ་ཚང་བ་དང༌། །རིགས་དང་མི་ལྡན་པ་དང་དེ་ཡོད་
ཀྱང་དགེ་བའི་བཤེས་གཉེན་དང་མི་ལྡན་པ་དང༌། །དཀའ་བ་
སྤྱད་པས་སེམས་ནི་ཡོངས་སུ་སྐྱོ་བ་གསུམ་དེ་མེད་པས་བྱང་ཆུབ་
མི་ཐོབ་དང་། །ཕར་ཕྱིན་སྒྲུབ་པ་དང་ཡང་མི་ལྡན་པ་དང་། །
སྐྱེ་བོ་ངན་པ་དང་འགྲོགས་པ་དང་བྱང་ཆུབ་སེམས་དཔའ་ལ་མི་་་
དགའ་ཞིང་སྡང་བ་དང་འགྲོགས་པ་གསུམ་དང་། །རང་གི་
གནས་ངན་ལེན་སྒོམ་སྤང་གི་ཉོན་མོངས་བག་ཉལ་དང་ཉོན་་་་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽353
མོངས་པ་དང་ལས་དང་རྣམ་སྨིན་གྱི་སྒྲིབ་པ་གསུམ་ལས། །ལྷག་
མ་གང་ཡང་རུང་བ་དང་ཐོས་བསམ་གྱི་ཤེས་རབ་མ་སྨོསྨིན་པ་་་་་་་
གསུམ་དང་། །རང་བཞིན་གྱིས་ཏེ་ལྷན་སྐྱེས་ཀྱི་ནི་གནས་ངན་
ལེན་དང༌། །ལེ་ལོ་དང་ཡང་བག་མེད་པ་གསུམ་དང༌། །བླ་ན་
མེད་པ་རྫོགས་པའི་བྱང་ཆུབ་ཏུ་ཡོངས་སུ་མི་བསྔོ་བར་སྲིད་པ་ལ་་་
ཆགས་པ་དང་ལོངས་སྤྱོད་ལ་ཆགས་པ་དང༌། །དགེ་བའི་ལས་
ལ་སེམས་ནི་ཞུམ་པར་གྱུར་པ་གསུམ་དང༌། །གང་ཟག་ལ་མ་
དད་པ་དང་ཆོས་ལ་མ་མོས་པ་དང༌། །དོན་ལ་སྒྲ་ཇི་བཞིན་དུ་
ནི་དཔྱོད་པ་གསུམ་དང་། །དམ་པའི་ཆོས་ལ་ཆེད་ཆེར་མི་
འཛིན་པ་དང་། །རྙེད་ལ་གདུང་བ་སྟེ་རྙེད་པ་དང་བཀུར་སྟི་
དང་མཆོད་པ་ལ་ཆེད་ཆེར་འཛིན་པ་དང་སེམས་ཅན་ལ་སྙིང་རྗེ་་"
མེད་པ་ཆོས་འཆད་པའི་བསམ་པ་མ་དག་པ་གསུམ་དང་། ། ཐོས་
པས་ཕོངས་པ་ཆོས་སྤོང་བ་དང་ཐོས་པ་ཉུང་བ་དང༌། །འདུན་
བརྩོན་སོགས་ཀྱིས་ཏིང་ངེ་འཛིན་སྦྱངས་པ་མ་བྱས་པའོ། །
བསྒྲིབ་བྱ་བཅུ་ནི། བྱང་ཆུབ་ཀྱི་རྒྱུར་གྱུར་པའི་དགེ་བ་དང་བྱང་
:ཆུབ་དང་སེམས་བསྐྱེད་ཡང་དག་པར་འཛིན་པ་དང༌། །བློ་སྟེ་
ཤེས་རབ་དང་ལྡན་པ་བྱང་ཆུབ་སེམས་དཔའ་དབང་པོ་རྣོན་པོ་་་
དང་འཁྲུལ་པ་མེད་པ་མཐོང་ལམ་དང་སྒྲིབ་པ་མེད་པ་སྟེ་སྤོང་་
བ་སྒོམ་ལམ་དང་། །བྱང་ཆུབ་ཀྱི་རྒྱུར་བསྔོ་བ་ཐབས་མཁས་དང་

354 དབུས་མཐའི་མཆན་འགྲེལ་གྱི་མཆན་བུ་ཕྱོགས་བསྡེབས།
ཟབ་མོ་ལ་མི་སྐྲག་པ་དང་སེར་སྣ་མེད་པ་རྙེད་བཀུར་མི་ལྟ་ཆོས་་་
སྟོན་པ་དང༌། །དབང་བཅུ་ཐོབ་པ་སངས་རྒྱས་དང་བཅས་པ་ནི་
བསྒྲིབ་བྱ་དགེ་བ་ལ་སོགས་པའོ། །དགེ་སོགས་འདི་དག་གང་ལ་
སྒྲིབ་པ་དུ་ཡོད་པ་ཤེས་པར་བྱ་ཞེ་ན། དེ་དག་གི་ནི་སྒྲིབ་པ་
རྣམས་སྒྲིབ་བྱ་རེ་རེ་ལ། །སྒྲིབ་པ་གསུམ་གསུམ་དག་ཏུ་ཤེས་
པར་བྱའོ། །སྒྲིབ་པ་འདི་དག་བཟློག་པས་དགེ་སོགས་དེ་དག་ལ་
དབྱིག་གཉེན་གྱིས་སྒྲིབ་པ་བཅུ་པོ་འདི་ལ་བྱེད་རྒྱུ་བཅུ་དཔེ་དང་་་་
བཅས་གསུངས་པ་ནི། བྱེད་རྒྱུ་བཅུ་ནི་བྱེད་པའི་ཚུལ་ལས་སྐྱེ་
བའམ་འབྱུང་བའི་བྱེད་རྒྱུ་ནི་དཔེར་ན་མིག་ཤེས་སོགས་ཀྱི་མིག་་་་་
དབང་ལ་སོགས་པ་ལྟ་བུ་དང་། །གནས་པའི་བྱེད་རྒྱུ་ནི་དཔེར་ན་
སེམས་ཅན་རྣམས་ཀྱི་ཟས་བཞིས་ལུས་གནས་པ་ལྟ་བུ་དང་རྟེན་་་་
པའི་བྱེད་རྒྱུ་ནི་གང་གི་གནས་སུ་གང་གྱུར་པ་སྟེ་དཔེར་ན་སེམས་་་་་
ཅན་གྱི་འཇིག་རྟེན་གྱི་སྣོད་ཀྱི་འཇིག་རྟེན་ལྟ་བུ་དང་བསྟན་བྱ་་་་་་
གཟུགས་གསལ་བའི་ཐབས་ཀྱི་གསལ་བའི་བྱེད་རྒྱུ་ནི་དཔེར་ན་་་་་་
གཟུགས་ཀྱི་སྣང་བ་ལྟ་བུ་དང༌། །འགྱུར་བའི་བྱེད་རྒྱུ་ནི་དཔེར་ན་
བཙོ་བ་ལ་སོགས་པའི་མེ་ལ་སོགས་པ་ལྟ་བུ་དང༌། འབྲལ་བའི་
བྱེད་རྒྱུ་ནི་དཔེར་ན་བརྔ་བར་བྱ་བ་ལ་སོགས་པའི་ཟོར་བ་ལ་སོགས་
པ་ལྟ་བུ་དང་། གཞན་དུ་བསྒྱུར་བས་བསྒྱུར་བའི་བྱེད་རྒྱུ་ནི་
དཔེར་ན་གསེར་ལ་སོགས་པའི་གསེར་མགར་ལ་སོགས་པ་ལྟ་བུ་་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽355
དང༌།༑ །ཡིད་ཆེས་པའི་བྱེད་རྒྱུ་ནི་དཔེར་ན་མེ་ལ་སོགས་པ་ལ་དུ་
བ་ལ་སོགས་པ་ལྟ་བུ་དང་། གོ་བྱེད་ཀྱི་རྒྱུ་ནི་དཔེར་ན་དམ་བཅའ་
དང་གཏན་ཚིགས་ལྟ་བུ་དང༌། འཐོབ་པའི་བྱེད་རྒྱུ་ནི་དཔེར་ན་མྱ་
ངན་ལས་འདས་པ་ལ་སོགས་པའི་ལམ་ལ་སོགས་པ་ལྟ་བུ་རྣམས་་་་་
ལ༑ །གོང་དུ་བསྟན་པ་ལྟར་མིག་དང་ཟས་དང་ས་དང་མར་མེ་
དང༌༑ །མེ་ལ་སོགས་པ་དེ་ཡི་དཔེ། །ཟོར་བ་དང་བཟོ་ཤེས་
པ་དང་དུ་བ་དང་། །ཡིད་ཆེས་པའི་རྒྱུ་དང་ལམ་ལ་སོགས་པ་
གཞན་ནོ། །དགེ་བ་ལ་སོགས་པའི་གོ་རིམ་ནི་འདི་ཡིན་ཏེ། བྱང་
ཆུབ་ཐོབ་པར་འདོད་པས་ཐོག་མ་ཉིད་དུ་དགེ་བའི་རྩ་བ་བསྐྱེད་་
ནས་དེར་ཞུགས་པར་བྱའོ། །དེའི་འོག་ཏུ་དགེ་བའི་སྟོབས་བསྐྱེད་
དེ་བྱང་ཆུབ་འཐོབ་པར་བྱའོ། །དགེ་བའི་རྩ་བ་བསྐྱེད་པའི་གནས་
ནི་བྱང་ཆུབ་ཀྱི་སེམས་སོ་སྟེ་སེམས་འཛིན་པའོ། །དེའི་གནས་ནི་
བྱང་ཆུབ་སེམས་དཔའ་བློ་དང་ལྡན་པའོ། །དེས་ནི་ཕྱིན་ཅི་ལོག་
སྤང་བའི་ཕྱིར་ཕྱིན་ཅི་མ་ལོག་པ་མཐོང་ལམ་བསྐྱེད་པར་བྱའོ། །
དེའི་འོག་ཏུ་མཐོང་བའི་ལམ་ལ་ཕྱིན་ཅི་མ་ལོག་པས་བསྒོམ་པའི་་་་
ལམ་གྱིས་སྒྲིབ་པ་ཐམས་ཅད་སྤང་བར་བྱའོ། །དེ་སྤངས་ནས་དགེ་
རྩ་ཐམས་ཅད་བླ་ན་མེད་པའི་བྱང་ཆུབ་ཏུ་བསྔོ་བར་བྱའོ། །དེའི་
འོག་ཏུ་བསྔོ་བའི་སྟོབས་བསྐྱེད་ནས་ཆོས་ཟབ་ཅིང་རྒྱ་ཆེ་བ་བསྟན་་་
པ་དག་ལ་མི་སྐྲག་པར་བྱའོ། །དེ་ལྟར་བྱས་ནས་སེམས་ཅན་སྨིན་

356 དབུས་མཐའི་མཆན་འགྲེལ་གྱི་མཆན་བུ་ཕྱོགས་བསྡེབས།
ཕྱིར་གཞན་དག་ལ་ཆོས་དེ་དག་རྒྱ་ཆེན་ཡང་དག་པར་བསྟན་པར་་་
བྱའོ༑ །དེ་ལྟར་ཡོན་ཏན་སྣ་ཚོགས་ཀྱི་སྟོབས་བསྐྱེད་པ་དེ་མྱུར་དུ་བླ་
ན་མེད་པའི་བྱང་ཆུབ་ཐོབ་ནས་ཆོས་ཐམས་ཅད་ལ་དབང་བཅུའི་་་་
སངས་རྒྱས་ཐོབ་བོ།
ལྡེབ། ནགབར།༈ ལྡེབ། 7 ནས།  ྂ བར། ལེའུ་གསུམ་པའི་རབ་ཏུ་དབྱེ་བའི་སོགས་ནས་གཞན་དུ་་འདོད་དོ། །
ཞེས་པའི་བར།
རབ་ཏུ་དབྱེ་བའི་དེ་ཁོ་ན་ཉིད་རྩ་བའི་དེ་ཁོ་ནར་ཇི་ལྟར་རིག་
པར་བྱ་ཞེ་ན། །དགོངས་པ་ངེས་པར་འགྲེལ་པའི་མདོ་ལས་བྱུང་བ་
བཞིན་རྣམ་པ་བདུན་ལས་འཇུག་པའི་དེ་ཁོ་ན་ནི་ཀུན་བརྟགས་་་་
དང་གཞན་དབང་རྣམ་པ་གཉིས་ལས་དབྱེ་བ་དང༌། །དེ་བཞིན་
དུ་གནས་པ་སྡུག་བསྔལ་དང་ནི་ངན་པར་ཞུགས་པའམ་ལོག་་་་
པར་སྒྲུབ་པའི་དེ་ཁོ་ན་ཡང་ཀུན་འབྱུང་གཉིས་སུ་རིག་པར་བྱའོ་སྟེ་་
དེ་ཡང་གོང་ལྟར་རོ། །མཚན་ཉིད་བདག་མེད་གཉིས་རྟོགས་ཀྱི་དེ་
ཁོ་ན་དང་རྣམ་པར་རིག་པའི་དེ་ཁོ་ན་དང་འདུ་བྱེད་ཐམས་ཅད་
རྣམ་རིག་ཙམ་དུ་ཁོང་དུ་ཆུད་པ་རྣམ་པར་དག་པའི་འགོག་པ་དེ་་་་
ཁོ་ན་དང་དེ་གཉིས་འགྱུར་མེད་ཡོངས་གྲུབ། །ཡང་དག་སྒྲུབ་
པའི་དེ་ཁོ་ན་ལམ་ཕྱིན་ཅི་མ་ལོག་ཡོངས་གྲུབ་དང་བཞི་ནི་ཡོངས་སུ་
གྲུབ་པ་གཅིག་པུ་ལས་དབྱེ་འོ། །མཁས་པའི་དེ་ཁོ་ན་ཉིད་བཅུ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽357
ཕུང་པོ་སོགས་ལ་བདག་ཏུ་ལྟ་བ་རྣམ་པ་བཅུའི་གཉེན་པོ་ཇི་ལྟར་་
འགྱུར་ཞེ་ན། གཅིག་པུར་འཛིན་པ་དང་རྒྱུ་རུ་འཛིན་པ་དང་ཟ་
བར་འཛིན་པ་དང་། །བྱེད་པར་འཛིན་པ་དང་ནི་དབང
བསྒྱུར་བར་འཛིན་པ་དང་། །བདག་པོའི་དོན་དུ་འཛིན་པ་
དང་རྟག་པར་འཛིན་པ་དང་། །ཉོན་མོངས་པ་དང་རྣམ་པར་
དག་པའི་གནས་སུ་འཛིན་པ་དང་། །རྣལ་འབྱོར་ཅན་དུ་
འཛིན་པ་དང་མ་གྲོལ་བ་དང་གྲོལ་བར་འཛིན་པ་སྟེ། །འདི་
དག་ལ་ནི་བདག་ཏུ་ལྟའོ། །མཁས་པའི་དེ་ཁོ་ན་རྣམ་པ་བཅུ་པོ་
དག་རྩ་བའི་དེ་ཁོ་ནར་ཇི་ལྟར་འདུས་ཞེ་ན། ཀུན་ཏུ་རྟོག་པས་
བརྟགས་པའི་གཉིས་སུ་སྣང་ཞིང་ཞེན་པའི་གཟུགས་ནི་གཟུགས་ཀྱི་་
ཀུན་ཏུ་རྟོག་པས་བརྟགས་པའི་ངོ་བོ་དང་རྣམ་པར་རྟོག་པས་་་་་་་
བརྟགས་པ་ཙམ་གྱི་ངོ་བོར་གྱུར་པའི་དོན་གྱི་གཟུགས་ནི་གཟུགས་་་
ཀྱི་གཞན་གྱི་དབང་གི་ངོ་བོ་ཉིད་དང་། །ཆོས་ཉིད་ཀྱི་དོན་གྱིས་
གཟུགས་ཀྱི་ཡོངས་སུ་གྲུབ་པ་སྟེ་དེ་དག་དེར་ལྟ་ཞིང་གཟུགས་ལ་་་
ཇི་ལྟ་བ་བཞིན་དུ་ཚོར་བ་ལ་སོགས་པའི་ཕུང་པོ་རྣམས་དང་ཁམ་
དང་སྐྱེ་མཆེད་ལ་སོགས་ལ་ཡང་སྦྱར་བར་བྱའོ། །ཇི་ལྟར་བདག་ཏུ
ལྟ་བ་རྣམ་པ་བཅུའི་གཉེན་པོར་ཕུང་པོ་སོགས་ལ་མཁས་པ་འདི་་
བཤད་ན།ྋ །ཕུང་པོ་སོགས་ཀྱི་དོན་མ་བཤད་པས་དེ་བརྗོད་པ་ནི་
ཐོག་མ་ཁོ་ནར་ཕུང་པོ་དེ་དག་དོན་རྣམ་པ་གསུམ་དུ་རིག་པར་བྱ་་་

358 དབུས་མཐའི་མཆན་འགྲེལ་གྱི་མཆན་བུ་ཕྱོགས་བསྡེབས།
སྟེ་དུ་མའི་དོན་གཟུགས་གང་ཅི་ཡང་རུང་སྟེ་འདས་པ་དང་མ་་་་
འོངས་པ་ཞེས་རྒྱ་ཆེར་འབྱུང་བ་ཉིད་དང་ནི། །བསྡུས་པའི་དོན་
ནི་དེ་དག་ཐམས་ཅད་རིགས་མཐུན་པ་གཅིག་ཏུ་བསྡུས་ཏེ་ཞེས་་་་་་
འབྱུང་བ་དང་ཡོངས་སུ་ཕྱེ་བའི་དོན་ནི་གཟུགས་ལ་སོགས་པའི་་
མཚན་ཉིད་ཐ་དད་དུ་རྣམ་པར་བཞག་པའོ། །ཕུང་པོའི་དོན་ནི་
པ་དབང་རྡུལ་གྲུབ་གཟུགས་ཕུང་སོགས་སྤུངས་པའི་དོན་ཏོ། །
ཁམས་ཀྱི་དོན་ནི་འཛིན་པའི་ས་བོན་གྱི་དོན་མིག་གི་ཁམས་ལ་་་་་
སོགས་པ་དྲུག་དང་གཟུང་བའི་ས་བོན་གྱི་དོན་གཟུགས་ཀྱི་ཁམས་་
ལ་སོགས་པ་དྲུག་དང་དེ་འཛིན་པའི། ། ས་བོན་མིག་གི་རྣམ་
པར་ཤེས་པའི་ཁམས་ལ་སོགས་པའི་དོན་ཏེ་དྲུག་འདི་དག་ནི་སྔ་་་་
མ་ལས་གཞན་དུ་འདོད་དོ། །
༡༤
༈ ལྡེབ། བནས། ནྰབར། ལེའུ་བཞི་པའི་གཉེན་པོ་བསྒོམ་པ་ནི། སོགས་ནས་ཤིན་ཏུ་སྦྱང་བ་
ཉིད་དུ་འགྱུར་བའོ། །ཞེས་པའི་བར།
གཉེན་པོ་བསྒོམ་པ་ནི། བྱང་ཆུབ་ཀྱི་ཕྱོགས་བསྒོམ་པ་སྟེ་དེ་ལས
དྲན་པ་ཉེ་བར་བཞག་པ་ལས་ལུས་ཀྱིས་ནི་གནས་ངན་ལེན་རབ་་་
ཏུ་སྟོན་ཏེ་དེ་ལ་ཡོངས་སུ་བརྟགས་པས་སྡུག་བསྔལ་གྱི་བདེན་པ་ལ་་
འཇུག་པའི་ཕྱིར་དང་སྲེད་པའི་རྒྱུའི་གཙོ་བོ་ནི་ཚོར་བ་སྟེ་དེ་ལ་་་
ཡོངས་སུ་བརྟགས་པས་ཀུན་འབྱུང་གི་བདེན་པ་ལ་འཇུག་པའི་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽359
ཕྱིར་དང༌། །བདག་ཏུ་མངོན་པར་ཞེན་པའི་གཞི་ནི་སེམས་ཏེ་དེ་
ལ་ཡོངས་སུ་བརྟགས་པས་འགོག་པའི་བདེན་པ་ལ་འཇུག་པ་བདག་
མེད་པ་རྣམ་རིག་ཙམ་གྱི་དོན་ཁོང་དུ་ཆུད་པས་བདག་ཆད་དྭོགས་་་
པའི་སྐྲག་པ་མེད་པས་སོ། །དེ་ཡི་ཕྱིར་དང་ཆོས་ལ་ཡོངས་སུ་
བརྟགས་པས་ཀུན་ནས་ཉོན་མོངས་པ་དང་རྣམ་པར་བྱང་བའི་ཆོས་
ལ་མ་རྨོངས་པའི་ཕྱིར་ལམ་གྱི་བདེན་པ་ལ་འཇུག་པས། །དེ་ལྟར་
བདེན་པ་བཞི་ལ་འཇུག་པར་བྱ་བས། ། དྲན་པ་ཉེ་བར་
བཞག་པ་བསྒོམ་པར་བྱའོ། །དེའི་འོག་ཏུ་ཡང་དག་པར་སྤོང་བ་
རྣམས་སྟོན་ཏེ་འདི་ལྟར་དྲན་པ་ཉེ་བར་བཞག་པ་བསྒོམས་པས་མི"
མཐུན་པའི་ཕྱོགས་དང་གཉེན་པོ་རྣམས། །རྣམ་པ་ཐམས་
ཅད་དུ་ཡོངས་སུ་ཤེས་ན། །མི་མཐུན་པའི་ཕྱོགས་དེ་དག་སྤོང་
ཞིང་གཉེན་པོ་བསྐྱེད་པའི་ཕྱིར་བརྩོན་འགྲུས་ནི་མི་མཐུན་པའི་་་་
ཕྱོགས་མ་སྐྱེས་པ་མི་བསྐྱེད། སྐྱེས་པ་སྤང་། གཉེན་པོ་མ་སྐྱེས་པ་
བསྐྱེད༑སྐྱེས་པ་སྤེལ་བའི་བྱེ་བྲག་གིས། །རྣམ་པ་བཞི་དག་རབ་
ཏུ་འབྱུང་ངོ་། །དེ་སྤང་བའི་ཕྱིར་བརྩོན་འགྲུས་རྩོམ་པ་ན་དེར་
སེམས་གནས་པ་ལས་སུ་རུང་བ་ཉིད་ནི་རྫུ་འཕྲུལ་གྱི་རྐང་པ་་་་་
བཞི་པོ་དག་སྟེ་མངོན་ཤེས་སོགས་། །དོན་རྣམས་ཐམས་ཅད་
འབྱོར་པར་འགྱུར་བའི་རྒྱུ་ཡིན་ནོ། །གྲོགས་འདུན་པ་དང་བརྩོན་
འགྲུས་དང་སེམས་པ་དང་དཔྱོད་པའི་བྱེ་བྲག་གིས་ཏིང་ངེ་འཛིན་་་་

360 དབུས་མཐའི་མཆན་འགྲེལ་གྱི་མཆན་བུ་ཕྱོགས་བསྡེབས།
བཞིའོ༑ །དེ་ཕྱིར་ཡང་དག་པར་སྤོང་བའི་འོག་ཏུ་རྫུ་འཕྲུལ་གྱི་རྐང་
པ་རྣམས་སོ། །ལས་སུ་རུང་བ་དེ་ཡང་ཉེས་པ་ལྔ་སྤོང་བའི་ཕྱིར་
སྤོང་བའི་འདུ་བྱེད་བརྒྱད། །བརྟེན་པའི་རྒྱུ་ལས་བྱུང་བའོ། །
ཉེས་པ་ལྔ་པོ་དེ་དག་གང་ཞེ་ན། ཏིང་ངེ་འཛིན་བསྒོམས་པ་ལ་ལེ་
ལོ་དང་ནི་བསྒོམ་ཚུལ་གྱི་གདམས་ངག་རྣམས། །བརྗེད་པ་དེ་
གཉིས་སྦྱོར་བ་ལ་སྒྲིབ་དང་བྱིང་བ་དང་རྒོད་པ་གཉིས་ཉེས་པ་་་་་
གཅིག་ཏུ་བསྡུ་བ་དང༌། །དེ་གཉིས་ཞི་བའི་ཕྱིར་གཉེན་པོ་འདུ་མི་
བྱེད་པ་དང་རབ་ཏུ་ཞི་བའི་ཚེ་ཡང་མངོན་པར་འདུ་བྱེད་པ་ཉིད་
ཏིང་ངེ་འཛིན་ཁྱད་པར་ཅན་ལ་སྒྲིབ་དེ། །འདི་དག་ཉེས་པ་
ལྔར་འདོད་དོ། །དེ་དག་གི་གཉེན་པོར་སྤོང་བའི་འདུ་བྱེད་
བརྒྱད་ཇི་ལྟར་རྣམ་པར་བཞག་ཅེ་ན། །རྩོལ་བའི་གནས་འདུན་པ་
དང་འདུན་པ་དེ་ལ་གནས་པ་རྩོལ་བ་དང་། ྋ །གནས་འདུན་
པའི་རྒྱུ་དད་པ་དང་གནས་པ་རྩོལ་བའི་འབྲས་བུ་ཤིན་ཏུ་སྦྱང་པ་་
ཉིད་དུ་འགྱུར་བ་ཤིན་རྩོལ་འདུན་པ་དད་པའོ། །
༈ ལྡེབ ། ན། ༈བར། ལེའུ་བཞི་པའི་གཉེན་པོ་བསྒོམ་པ་དེ་སོགས་ནས་དཔག་ཏུ་
མེད་པའོ། །ཞེས་པའི་བར།
གཉེན་པོ་བསྒོམ་པ་དེ་མདོར་བསྡུ་ན་རྣམ་པ་གསུམ་དུ་རིག་པར་
བྱ་སྟེ་ཐོས་བསམ་གྱིས་དེ་ཁོ་ན་ཉིད་ཕྱིན་ཅི་མ་ལོག་པའི་རྗེས་སུ་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽361
མཐུན་ལ་བདག་མེད་པའི་དོན་སྤྱི་ལ་བདག་མེད་ཀྱི་རང་མཚན་དུ་
ཞེན་པས་ཕྱིན་ཅི་ལོག་པ་ཚོགས་སྦྱོར་བའི་བསྒོམ་པ་དང༌། །ཕྱིན་
ཅི་ལོག་གི་བསྒོམ་སྤང་རྗེས་སུ་འབྲེལ་བ་དང་བཅས་ཤིང་མ་བྲལ་་
ཡང་བདག་མེད་མངོན་སུམ་མཐོང་བས་ངོ་བོ་ཕྱིན་ཅི་ལོག་ལས་་་་་་
བཟློག་པ་འཕགས་པ་སློབ་པའི་མཐོང་སྒོམ་གྱི་བསྒོམ་པ་དང༌། །
ཆོས་ཉིད་ངོ་བོ་ཕྱིན་ཅི་མ་ལོག་གཟིགས་ཅིང་ཕྱིན་ཅི་ལོག་པ་་་་་་
སྒྲིབ་པ་བག་ཆགས་དང་བཅས་པ་དང༌། །རྗེས་སུ་འབྲེལ་བ་མེད་
པ་མི་སློབ་པའི་བསྒོམ་པའོ། །ལམ་དྲན་ཉེ་སོགས་ཀྱི་དམིགས་པ་
ཉན་ཐོས་དང་རང་སངས་རྒྱས་རྣམས་ནི་རང་གི་རྒྱུད་དུ་གཏོགས་ས་་་
པའི་ལུས་ལ་སོགས་པ་ལ་དམིགས་སྟེ་གང་ཟག་བདག་མེད་སྒོམ་ལ་་་
བྱང་ཆུབ་སེམས་དཔའ་རྣམས་ཀྱི་ནི། །བདག་དང་གཞན་གྱི་
རྒྱུད་དུ་གཏོགས་པ་ཐམས་ཅད་ལ་དམིགས་པ་བདག་མེད་གཉིས་་་
སུ་ལྟ་བ་དང་ཉན་ཐོས་དང་རང་སངས་རྒྱས་རྣམས་ནི་ལུས་ལ་་་་་་་་
སོགས་པ་མི་རྟག་པ་ལ་སོགས་པ་མཚན་མར་ཡིད་ལ་བྱེད་ལ་བྱང་་་་་
ཆུབ་སེམས་དཔའ་རྣམས་ནི་སྒྲོ་སྐུར་མི་དམིགས་པའི་ཚུལ་གྱིས་་་་་་
ཡིད་ལ་བྱེད་པ་དང༌། །འབྲས་བུ་ཉན་ཐོས་དང་རང་སངས་རྒྱས་
རྣམས་ནི་ཅི་ནས་ཀྱང་ལུས་མི་གཙང་ལ་སོགས་པ་དང་བྲལ་བའི་་་་
ཕྱིར་བསྒོམ་ལ། བྱང་ཆུབ་སེམས་དཔའ་རྣམས་ནི་འབྲལ་བར་བྱ་
བའི་ཕྱིར་ཡང་མ་ཡིན་མི་འབྲལ་བའི་ཕྱིར་ཡང་མ་ཡིན་གྱི།

362 དབུས་མཐའི་མཆན་འགྲེལ་གྱི་མཆན་བུ་ཕྱོགས་བསྡེབས།
གནས་པའི་མྱ་ངན་ལས་འདས་པའི་ཕྱིར་བསྒོམ་སྟེ་དེ་བ
འཐོབ་པ་འབྲས་བུས་ཀྱང་དེ་ནི་ཁྱད་པར་དུ་འཕགས་སོ། །
གཉེན་པོ་བསྒོམ་པ་དེའི་གནས་གང་ཞེ་ན། །རྒྱུ་ཡི་གནས་ནི་
རིགས་ལ་གནས་པའི་གང་ཟག་དང་ཞུགས་པའི་གནས་ནི་ཐེག་པ་
གསུམ་དུ་སེམས་བསྐྱེད་པ་དང༌། །སྦྱོར་བའི་གནས་ནི་སེམས་
བསྐྱེད་ནས་འབྲས་བུ་ས་དང་པོ་མ་ཐོབ་ཚུན་ཆད་དང་འབྲས་་་་་
བུའི་གནས་སུ་བརྗོད་པ་ནི་འབྲས་བུ་ས་དང་པོ་ཐོབ་པ་དང༌། །
ལམ་ལ་འབད་པའི་བྱ་བ་དང་བཅས་པའི་གནས་ནི་སློབ་པ་དང་་་་་
བྱ་བ་མེད་པའི་གནས་ནི་མི་སློབ་པ་ས་བརྒྱུད་པ་དང་ཁྱད་པར་་་་
གྱི་གནས་ནི་མངོན་ཤེས་སོགས་ཡོན་ཏན་གྱི་ཁྱད་པར་དང་ལྡན་པ་་་
ས་དགུ་པ་དང༌། ། དེ་ནི་བླ་མའི་གནས་ནི་བྱང་ཆུབ་སེམས་དཔའ་
ས་བཅུ་པ་དང་བླ་ན་མེད་པའི་གནས་ནི་རྫོགས་པའི་སངས་རྒྱས་་་་
དང་རྣམ་གྲངས་གཞན། །མོས་པའི་གནས་ནི་བྱང་ཆུབ་སེམས་
དཔའ་རྣམས་ཀྱི་མོས་པས་སྤྱོད་པའི་ས་རིགས་ཞུགས་སྦྱོར་གསུམ་་་་
ཐམས་ཅད་དང་ནི་འདས་ལམ་འཇུག་པའི་གནས་ནི་ས་དང་པོ་
དང༌༑ །འབད་པས་ངེས་པར་འབྱུང་བའི་གནས་ནི་དེའི་འོག་ས་
དྲུག་པོ་དག་དང་ལུང་བསྟན་པའི་གནས་ནི་ས་བརྒྱད་པ་དང་། །
སོ་སོ་རིག་བཞིས་གདུལ་བྱ་ལ་ཆོས་བརྗོད་པའི་གནས་ནི་ས་དགུ་
པ་དང་ནི་འོད་ཟེར་ཆེན་པོས་དབང་བསྐུར་བའི་གནས་ནི་ས་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽363
བཅུ་པ་དང༌། །སངས་རྒྱས་ཀྱི་སར་ཕྱིན་པའི་གནས་ནི་ཆོས་ཀྱི་སྐུ་
དང་ནི་ཕན་ཡོན་གྱི་གནས་ནི་ལོངས་སྤྱོད་རྫོགས་པའི་སྐུ་དང༌། །
གདུལ་བྱའི་བྱ་བ་བསྒྲུབ་པའི་གནས་ནི་སྤྲུལ་པའི་སྐུ་རུ་བསྟན་་་་་་་
པའོ། །ཆོས་ཀྱི་དབྱིངས་ལ་གནས་པའི་གང་ཟག་ལ་གནས་
སྐབས་རྣམ་པ་གསུམ་སྟེ། །དྲི་མ་མ་དག་པའི་གནས་ནི་རྒྱུའི་
གནས་ནས་ཉེ་བར་བཟུང་སྟེ་སྦྱོར་བའི་བར་དུ་དང་སྒྲིབ་པ་མཐའ་་་
དག་མ་དག་པ་དང་ཅི་རིགས་པ་དག་པའི་གནས་ནི་སློབ
རྣམས་དང༌། །ཤིན་ཏུ་རྣམ་པར་དག་པར་གྱུར་པའི་གནས་ནི་
མི་སློབ་པ་སྟེ་ཅི་རིགས་སུ་སྦྱར་ཏེ། །གནས་རབ་ཏུ་དབྱེ་བ་སྣང་
ཚུལ་འདི་ལས་ཐ་སྙད་ཇི་ལྟར་འོས་འོས་སུ། །འདི་ནི་རིགས་ལ་
གནས་པའོ་འདི་ནི་ཞུགས་པའོ་ཞེས་གང་ཟག་རྣམ་པར་བཞག་་་་
པར་འདོད་དོ། །འབྲས་བུ་ཐོབ་པ་གང་ཞེ་ན། སྣོད་དུ་གྱུར་པ་དེ་
ནི་གང་དགེ་བ་དང་རྗེས་སུ་མཐུན་པའི་སྣོད་དུ་རྣམ་པར་སྨིན་
པའི་རྟེན་ཐོབ་པར་བརྗོད་པ་དང་། །སྣོད་དུ་གྱུར་པ་དེ་ཡི་
དབང་གིས་དགེ་བ་ཤས་ཆེར་གྱུར་པ་སྟོབས་དང་བདག་འབྲས་་་
དང་ནི། །སྔོན་གོམས་པར་བྱས་པས་དགེ་བ་འདོད་པ་བྱེད་པ་རྒྱུ་
མཐུན་དང་ད་ལྟ་གོམས་པས་དགེ་བ་འཕེལ་བ་དང་སྒྲིབ་པ་སྤོང་་་་
བས་རྣམ་པར་དག་པ་བྲལ་འབྲས་སྟེ། །དེ་དག་འབྲས་བུ་ལྔ་
དང་གོ་རིམ་བཞིན་དང༌། །ཕྱི་མ་ཕྱི་མའི་འབྲས་བུ་རིགས་ལས་

364 དབུས་མཐའི་མཆན་འགྲེལ་གྱི་མཆན་བུ་ཕྱོགས་བསྡེབས།
སེམས་བསྐྱེད་པ་ཞེས་བྱ་བ་ལ་སོགས་པའོ། ཐོག་མའི་འབྲས་བུ་ནི་
མཐོང་ལ་ལམ་དང་པོར་འཇིག་རྟེན་ལས་འདས་པའི་ཆོས་ཐོབ་པ་་་་་་་
དང༌༑ །མཐོང་ཟིན་དེ་གོམས་པར་བྱས་པའི་འབྲས་བུ་ནི་སློབ
སྒོམ་ལམ་རྣམས་དང་གོམས་པ་རྫོགས་པའི་འབྲས་བུ་ནི་མི་སློབ
པའོ༑ །དེ་བཞིན་འབྲས་བུ་ཐམས་ཅད་འདུག་གོ །རྗེས་སུ་མཐུན་
པའི་འབྲས་བུ་ནི་རྒྱུའི་དངོས་པོའི་ཕྱི་མ་ཕྱི་མ་དང་སྔ་མ་དང་ཆོས་་་
མཐུན་པའི་ཕྱིར་རོ། །མི་མཐུན་ཕྱོགས་ཀྱི་འབྲས་བུ་ནི་སྤོང་བའི་
ལམ་སྟེ་ཐོག་མའི་འབྲས་བུ་མཐོང་ལམ་གང་ཡིན་པའོ། ྋ །མཐོང་
སྤང་དང་མི་མཐུན་པའི་ཕྱིར། ཉོན་མོངས་པ་བྲལ་བའི་འབྲས་བུ་
ནི་གོམས་པར་བྱས་པའི་འབྲས་བུ་དང་རྫོགས་པའི་འབྲས་བུ་སྟེ་་་་
སློབ་པ་དང་མི་སློབ་པ་དག་རང་སའི་སྒྲིབ་པ་བྲལ་བའི་ཕྱིར་དང་་་་་
ནི་ཁྱད་པར་གྱི་འབྲས་བུ་ནི་མངོན་པར་ཤེས་པ་ལ་སོགས་པ་ཡོན་་་་
ཏན་གྱི་ཁྱད་པར་དང་། །ཁྱད་པར་གྱི་འབྲས་བུ་བླ་མའི་འབྲས་བུ་
ནི་བྱང་ཆུབ་སེམས་དཔའི་ས་རྣམས་ཉན་རང་ལས་བླ་མར་གྱུར་་་་་་
པས་སོ། །དང་ནི་བླ་ན་མེད་པའི། །འབྲས་བུ་ནི་སངས་རྒྱས་ཀྱི་
སའོ་འདི་དག་ཀྱང་འབྲས་བུ་གོང་དུ་སྣོད་དུ་གྱུར་པ་སོགས་ལས་་་་་་
གཞན་ཏེ་མཐའ་དག་གི་འབྲས་བུ་མདོར་བསྡུས་པ་ཅི་རིགས་་་་་
ནས་བསྟན་པ་ཡིན་པས་རྒྱས་པར་ནི་ཐེག་གསུམ་སོ་སོའི་འབྲས་་་་་་
བུའི་དབྱེ་བ་དཔག་ཏུ་མེད་པའོ། །

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽365
༈ ལྡེབ། ལེའུ་ལྔ་པའི་ཕྱིན་ཅི་མ་ལོག་སོགས་ཤོ་ལོ་ཀ་གཅིག་ལ།
ཕྱིན་ཅི་མ་ལོག་པའི་དངོས་པོ་ནི་རྣམ་པ་བཅུ་རིག་པར་བྱ་སྟེ་རྗོད་
བྱེད་ཡི་གེ་ལ་ཕྱིན་ཅི་མ་ལོག་པ་དང་དོན་ཀུན་བཏགས་རང་
བཞིན་མེད་པ་ལ་ཕྱིན་ཅི་མ་ལོག་པ་དང་གཉིས་སྣང་གི་རྒྱུ་གཞན་་་་་
དབང་གི་རྣམ་རིག་ཙམ་དུ་ཡིད་ལ་བྱེད་པ་ལ་ཕྱིན་ཅི་མ་ལོག་པ་་་་་
དང༌།༑ །གཉིས་སུ་སྣང་ཡང་མི་བདེན་པར་སྒྱུ་མ་ལྟར་རྟོགས་པས་
མཐའ་གཉིས་སུ་མི་འཕྲོ་བ་ལ་ཕྱིན་ཅི་མ་ལོག་པ་དང་ཡོངས་གྲུབ་་
གཟུང་འཛིན་བྲལ་བའི་རང་དང་གཉིས་སྟོང་གི་དེ་ཉིད་ལས་ཆོས་་་་
ཀུན་མི་འདའ་བ་སྤྱིའི་མཚན་ཉིད་ལ་ཕྱིན་ཅི་མ་ལོག་པ་གཉིས་་་་་
དང་དེ་ཁོ་ན་ཉིད་རྟོགས་མ་རྟོགས་ལས་།།མ་དག་པ་དང་དག་པ་
གཉིས་ལ་ཕྱིན་ཅི་མ་ལོག་པ་དང་རང་བཞིན་དག་པར་གནས་ཕྱིར་་
གློ་བུར་བ་ལ་ཕྱིན་ཅི་མ་ལོག་པ་དང༌། མི་སྡང་བ་ལ་ཕྱིན་ཅི་མ་
ལོག་པ་དང་ཁེངས་པ་མེད་པ་ལ་ཕྱིན་ཅི་མ་ལོག་པའོ།།

366 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
༄༅། །ཐེག་པ་ཆེན་པོ་རྒྱུད་བླ་མའི་བསྟན་བཅོས་
ཞེས་བྱ་བའི་མཆན་འགྲེལ་གྱི་
མཆན་བུ་བཞུགས་སོ། །
༈ སྐབས་དང་པོ་དེ་བཞིན་གཤེགས་པའི་སྙིང་པོ་བསྟན་པའི་སྐབས་ལས། མཁན་ཆེན་
གཞན་དགའི་མཆན་འགྲེལ་སྡེ་པར་དཔེ་འབྲིང་ལྡེབ་ཕྲེང་། ན ནས། ལྡེབ་ཕྲེང་། ནུ བར།
གཞུང་རྩ་བར། རིན་ཆེན་ནམ་མཁའ་ཆུ་དག་བཞིན། །ནས། ཉོན་མོངས་སྦྲང་མ་དང་འདྲ་
དེ་འཇོམས་པ་ལ་མཁས་པ་རྒྱལ་བ་སྐྱེས་བུ་བཞིན། །ཞེས་པའི་བར།
དེ་ལ་ངོ་བོ་དང་རྒྱུའི་དོན་གྱི་དབང་དུ་བྱས་ནས་ངོ་བོ་ནི་ཆོས་སྐུ་
ནི་རིན་ཆེན་དང་དེ་བཞིན་ཉིད་ནི་ནམ་མཁའ་དང་རིགས་ནི་ཆུ་
དག་པ་བཞིན་ཏེ། །འདི་རྣམས་ཐུན་མོང་གི་ཡོན་ཏན་སྤྱི་མཚན་
རྟག་ཏུ་ཁམས་ཀྱི་རང་བཞིན་ལ་ཉོན་མོངས་མེད་པའོ། །རྒྱུ་ནི་
ཐེག་ཆེན་གྱི་ཆོས་ལ་མོས་པ་དང་བདག་མེད་རྟོགས་པའི་ལྷག་་་་་་་་
པའི་ཤེས་རབ་དང་། །བདེ་བ་དང་ལྡན་པའིཏིང་ངེ་འཛིན་
དང་སེམས་ཅན་ལ་སྙིང་བརྩེ་བ་ལས་བྱུང་བའོ། །དེ་ལ་ཚིགས་སུ་
བཅད་པ་ཕྱེད་སྔ་མས་ཅི་བསྟན་ཅེ་ན། རང་རང་གི་མཚན་ཉིད་ཀྱི་
དབང་དུ་བྱས་ན་ཆོས་ཀྱི་སྐུ་ནི་བསམ་པའི་དོན་ཐམས་ཅད་འགྲུབ

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽367
པ་ལ་སོགས་པའི་མཐུའི་ངོ་བོ་ཉིད་ཀྱི་རང་གི་མཚན་ཉིད་དང་དེ་་་
བཞིན་ཉིད་ནི་གཞན་དུ་མི་འགྱུར་བ་ཉིད་ཀྱི་རང་གི་མཚན་ཉིད་་
དང༌།༑ །རིགས་ལ་ནི་སེམས་ཅན་ལ་སྙིང་བརྩེ་བས་བརླན་པའི་
རང་གི་ངོ་བོའི་རང་བཞིན་ནམ་མཚན་ཉིད་ཡིན་པའི་ཕྱིར་ཏེ། །
འདི་དག་རིམ་པ་བཞིན་ནོར་བུ་རིན་ཆེན་དང་ནམ་མཁའ་་་་
དང༌། །ཆུ་ཡི་ཡོན་ཏན་དང་ཆོས་མཐུན་པ་ཉིད་དུ་རིག་པར་
བྱའོ། །ཡང་ཚིགས་སུ་བཅད་པ་བྱེད་ཕྱི་མས་ཅི་བསྟན་ཅེ་ན།
མདོར་བསྡུ་ན་སེམས་ཅན་ནི་རྣམ་པ་གསུམ་སྟེ་སྲིད་པ་འདོད་པ་་་་
དང་དེ་དང་བྲལ་བར་འདོད་པ་དང་དེ་གཉི་ག་མི་འདོད་པའོ། །
སྲིད་པ་འདོད་པ་ཡང་རྣམ་པ་གཉིས་ཏེ་ཐར་པའི་ལམ་ལ་ཞེ་འགྲས་་
པ་ཡོངས་སུ་མྱ་ངན་ལས་མི་འདའ་བའི་རིགས་ཅན་གྱི་སེམས་ཅན་་་་
གང་ཡིན་པ་དང་དེར་ངེས་པར་ལྟུང་བ་ཆོས་འདི་པ་ཉིད་དེ་ཁ་ཅིག་
རིགས་དྲི་མ་མི་འབྲལ་བའི་སྐྱོན་ཐེག་པ་ཆེན་པོའི་ཆོས་ལ་ཁོང་ཁྲོ་
བ་ཉན་ཐོས་སེན་དྷཱུ་པ་ལྟ་བུ་དང་། སྲིད་པ་དང་བྲལ་བར་འདོད་པ་
ལ་གཉིས་ཏེ། ཐབས་མ་ཡིན་པ་ལ་ཞུགས་པ་དང་ཐབས་ལ་ཞུགས་
པའོ༑ །དང་པོ་ཆོས་འདི་པ་ལས་ཕྱི་རོལ་དུ་གྱུར་པ་མུ་སྟེགས་བྱེད་
བདག་ཏུ་ལྟ་བ་རྣམས་དང༌། དེ་དང་མཐུན་པར་སྤྱོད་པ་སྟོང་པ་
ཉིད་ལ་མི་མོས་པ་དག་དང་། ཡང་མངོན་པའི་ང་རྒྱལ་ཅན་སྟོང
ཉིད་དུ་ལྟ་བ་རྣམས་དང་བཅས་པའོ།ྋ །ཐབས་ལ་ཞུགས་པ་ལ་

368 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས
འཁོར་བའི་སྡུག་བསྔལ་གྱིས་འཇིགས་པ་རང་ཞི་བདེ་འདོད་པ་
ཉན་ཐོས་དང༌། །སེམས་ཅན་གྱི་དོན་ལ་ལྟོས་པ་མེད་པ་རང་
སངས་རྒྱས་ཉིད་དེ། །རིམ་པ་ལྟར་གཏན་དུ་འཁོར་བ་མི་སྤོང་བས་
འདོད་ཆེན་པ་དང་མུ་སྟེགས་བྱེད་དང་ཉན་ཐོས་དང་། །རང་
བྱུང་རང་སངས་རྒྱས་རྣམས་ཀྱི་གཤེགས་སྙིང་མཐོང་བའི་གེགས་་་
སྒྲིབ་པ་རྣམ་པ་བཞིའོ། །སྲིད་པ་དང་བྲལ་མི་བྲལ་གཉི་ག་མི་
འདོད་པ་ནི་ཐེག་པ་ཆེན་པོ་པ་འཁོར་བ་དང་མྱ་ངན་ལས་འདས་པ་
མཉམ་པ་ཉིད་ཐོབ་པའི་ལམ་ལ་ཞུགས་པ་རྣམས་སོ། །གང་ཟག་
བཞིའི་སྒྲིབ་པ་རྣམས་དག་པའི་རྒྱུ་ཐེག་པ་ཆེན་པོའི་ཆོས་ལ་ལྷག”་་
པར་མོས་པ་ལ། །སོགས་པའི་ཆོས་ནི་རྣམ་པ་བཞི་ཉིད་དེ་
ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པ་དང་ནམ་མཁའ་མཛོད་ལ་་
སོགས་པའི་ཏིང་ངེ་འཛིན་བསྒོམ་པ་དང་སྙིང་རྗེ་ཆེན་པོ་བསྒོམ་པ་་་
རྣམས་སོ། །རྣམ་པར་དག་པ་བཞི་འགྲུབ་པའི་རྒྱུ་བཞི་པོ་འདི་དག་
དང་ལྡན་པ་ནི་དེ་བཞིན་གཤེགས་པའི་རིགས་སུ་ཆོས་ཀྱི་རྒྱལ་པོའི་་་
སྲས་སུ་འགྱུར་ཏེ་ཐེག་པ་མཆོག་ལ་མོས་པ་ནི་ཡོན་ཏན་་ཐམས་
ཅད་ཀྱི་གཞི་ཡིན་པས་ཕའི་ས་བོན་ཆོས་ལ་ཁོང་ཁྲོའི་གཉེན་པོ་་་་་་་་
དང་བདག་མེད་རྟོགས་པའི་ཤེས་རབ་ནི། །སངས་རྒྱས་ཀྱི་ཆོས་
རང་རྒྱུད་དུ་བསྐྱེད་པའི་མ་བདག་ལྟའི་གཉེན་པོ་དང་བས་་་་་་
གཏན་གྱི། །དགའ་བདེ་ཚད་མེད་པས་གནས་པ་ནི་བདེ་བ་མ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽369
ཉམས་ཤིང་འཕེལ་བའི་མངལ་གནས་འཁོར་བའི་འཇིགས་པའི་་་
གཉེན་པོ་དང་སྙིང་རྗེ་ཆེན་པོས་སྐྱེད་བསྲིངས་པའི་མ་མ་ཅན། །
སེམས་ཅན་བོར་བའི་གཉེན་པོ་གང་ཡིན་པ་དེ་དག་ནི་ཐུབ་པའི་
རྗེས་སུ་སྐྱེས་པའི་གདུང་འཚོབ་པའི་སྲས་སོ། །ཐོབ་བྱ་འབྲས་བུའི་
དོན་དང་ཐོབ་བྱེད་ལས་ཀྱི་དོན་གྱི་དབང་དུ་བྱས་ནས་གཉེན་པོས་་་
སྒྲིབ་པ་སྦྱངས་འབྲས་ཆོས་སྐུ་གཙང་བ་དང་བདག་དང་བདེ་བ་་་
དང་རྟག་པ་ཉིད་ཀྱི། །ཡོན་ཏན་གྱི་ཕ་རོལ་ཏེ་མཐར་ཕྱིན་དུ་
ཕྱིན་པ་འདི་ནི་འབྲས་བུའོ། །རིགས་ལས་ནི་འཁོར་བའི་སྡུག་
བསྔལ་ལ་ཡིད་འབྱུང་བ་དང་ཞི་བ་མྱ་ངན་ལས་འདས་པ་ཐོབ་་
པར༑ །འདུན་པ་དང་སྨོན་པའི་བྱེད་ལས་ཅན་ནོ། །དེ་ལ་
ཚིགས་སུ་བཅད་པ་བྱེད་སྔ་མས་ཅི་བསྟན་ཅེ་ན། མོས་པ་ལ་སོགས་
པ་དེ་བཞིན་གཤེགས་པའི་ཁམས་རྣམ་པར་དག་པའི་རྒྱུ་བཞི་པོ་་་་་
འདི་དག་གི་འབྲས་བུ་ནི་མདོར་བསྡུ་ན། །ཆོས་ཀྱི་སྐུ་ལ་མི་
གཙང་བ་ལ་སོགས་པ་ཕྱིན་ཅི་ལོག །རྣམ་པ་བཞི་ལས་བཟློག་
པ་ཡི། །གཉེན་པོས་རབ་ཏུ་ཕྱེ་བ་ཉིད་དེ་ཡོན་ཏན་གྱི་ཕ་རོལ་
དུ་ཕྱིན་པ་རྣམ་པ་བཞིར་བལྟའོ། །གང་ཞིག་གཟུགས་ལ་སོགས་
པའི་དངོས་པོ་མི་རྟག་པ་ལ་རྟག་གོ་སྙམ་པའི་འདུ་ཤེས་དང༌། སྡུག་
བསྔལ་ལ་བདེའོ་སྙམ་པ་དང་། བདག་མེད་པ་ལ་བདག་གོ་སྙམ་པ་
དང་། མི་གཙང་བ་ལ་གཙང་བའོ་སྙམ་པར་འདུ་ཤེས་པ་རྣམས་ནི་

370 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
ཕྱིན་ཅི་ལོག་ཡིན་ནོ། །འདི་དག་ལས་བཟློག་པ་ནི་ཕྱིན་ཅི་མ་ལོག་པ་
ཉིད་དུ་རྣམ་པར་བཞག་གོ། །དེ་དག་ཀྱང་རྟག་པ་ལ་སོགས་པའི་
མཚན་ཉིད་དེ་བཞིན་གཤེགས་པའི་ཆོས་ཀྱི་སྐུའི་དབང་དུ་བྱས་ཏེ་་་
འདིར་ཕྱིན་ཅི་ལོག་ཏུ་འདོད་དོ། །ཐེག་པ་ཆེན་པོའི་ཆོས་ལ་སྡང་
འདོད་ཆེན་པ་རྣམས་ཀྱི་མི་གཙང་བའི་འཁོར་བ་ལ་མངོན་པར་་་་
དགའ་བ་ལས་བཟློག་ནས་བྱང་ཆུབ་སེམས་དཔའ་རྣམས་ཀྱི་ཐེག་པ་
ཆེན་པོའི་ཆོས་ལ་མོས་པ་བསྒོམ་པ་ལས་ནི་འབྲས་བུ་གཙང་བའི་ཕ་་
རོལ་ཏུ་ཕྱིན་པ་ཐོབ་པར་བལྟའོ། ྋ །ཉེ་བར་ལེན་པའི་ཕུང་པོ་ལྔ་པོ་
དག་ལ་བདག་ཏུ་ལྟ་བ་གཞན་མུ་སྟེགས་པ་དག་གིས་ཡོད་པ་མ་ཡིན་
པ་བདག་ཏུ་འཛིན་པ་ལ་མངོན་པར་དགའ་བ་ལས་བཟློག་ནས་་་
ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པ་ལས་ནི་འབྲས་བུ་བདག་་
མེད་པ་དམ་པའི་ཕ་རོལ་ཏུ་ཕྱིན་པ་ཐོབ་པར་བལྟའོ། །མུ་སྟེགས་
གཞན་ཐམས་ཅད་ནི་གཟུགས་ལ་སོགས་པ་དེའི་རང་བཞིན་མ་ཡིན་
པའི་དངོས་པོ་བདག་ཏུ་ཁས་ལེན་པ་དེ་དག་གིས་ཇི་ལྟར་གཟུང་་་་
བའི་དངོས་པོ་དེའང་བདག་གི་མཚན་ཉིད་ཀྱིས་བསླུ་བ་དང་ལྡན་་་་
པའི་ཕྱིར་དུས་ཐམས་ཅད་དུ་བདག་མེད་དོ། །དེ་བཞིན་གཤེགས་
པས་ནི་ཡང་དག་པ་ཇི་ལྟ་བ་བཞིན་གྱི་ཡེ་ཤེས་ཀྱིས་ཆོས་ཐམས་ཅད་
བདག་མེད་པ་དམ་པའི་ཕ་རོལ་ཏུ་ཕྱིན་པ་བརྙེས་ལ། དེས་ཇི་ལྟར་
གཟིགས་པའི་བདག་མེད་པ་དེ་ཡང་བདག་ཡོད་པ་མ་ཡིན་པའི་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽371
མཚན་ཉིད་ཀྱིས་མི་བསླུ་བ་དང་ལྡན་པའི་ཕྱིར་དུས་ཐམས་ཅད་དུ་་་
བདག་ཏུ་འདོད་དོ། །དེ་ཡང་བདག་མེད་པ་ཉིད་བདག་ཏུ་བྱས་པ་
སྟེ༑ཇི་སྐད་དུ། མི་གནས་པའི་ཚུལ་གྱིས་ལེགས་པར་གནས་པ་ཞེས་
གསུངས་པ་ལྟ་བུའོ། །འཁོར་བའི་སྡུག་བསྔལ་གྱིས་འཇིགས་པ་ཉན་
ཐོས་ཀྱི་ཐེག་པ་བ་རྣམས་ཀྱི་འཁོར་བའི་སྡུག་བསྔལ་ཉེ་བར་ཞི་བ་་་་་
ཙམ་མངོན་པར་འདོད་པ་ལས་བཟློག་ནས་ནམ་མཁའ་མཛོ་
སོགས་པའི་ཏིང་ངེ་འཛིན་བསྒོམ་པ་ལས་ནི་འབྲས་བུ་འཇིག་རྟེན་
པ་དང་འཇིག་རྟེན་ལས་འདས་པའི་བདེ་བ་དམ་པའི་ཕ་རོལ་ཏུ་་
ཕྱིན་པ་ཐོབ་པར་བལྟ་བར་བྱའོ། །སེམས་ཅན་གྱི་དོན་ལ་མི་ལྟོས་པ་
རང་སངས་རྒྱས་ཀྱི་ཐེག་པ་བ་རྣམས་ཀྱི་འདུ་འཛི་མེད་པར་གནས་་་
པ་དག་ལ་མངོན་པར་དགའ་བ་ལས་བཟློག་ཏེ་སྙིང་རྗེ་ཆེན་
བསྒོམ་པ་ལས་ནི་རྟག་ཏུ་རྒྱུན་མི་ཆད་པར་འཁོར་བ་ཇི་སྲིད་ཀྱི་བར་
དུ་སེམས་ཅན་གྱི་དོན་ཡོངས་སུ་སྦྱོང་བ་ཡོངས་སུ་དག་པའི་ཕྱིར
འབྲས་བུ་རྟག་པའི་ཕ་རོལ་ཏུ་ཕྱིན་པ་ཐོབ་པར་བལྟ་བར་བྱའོ། །
ཆོས་སྐུ་དེ་ནི་སྤྱིའི་མཚན་ཉིད་རང་བཞིན་གྱིས་དག་པའི་ཕྱིར་་་་་
དང༌། །ཁྱད་པར་གྱི་མཚན་ཉིད་གློ་བུར་བག་ཆགས་ཕྲ་མོ་ཡང་
སྤང་བའི་ཕྱིར་དག་པ་གཉིས་དང་ལྡན་པ་གཙང་བ་ཡིན་ནོ། །མུ་
སྟེགས་ཀྱི་འདོད་པའི་བདག་དང་ཉན་ཐོས་ཀྱི་འདོད་པའི་བདག་
མེད་པའི་སྤྲོས་པ་དག་།ཉེ་བར་ཞི་བས་ནུ་དམ་པའི་

372 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
བདག་གི་ཕ་རོལ་ཕྱིན། གོ། །སྡུག་བསྔལ་འགོག་པའི་རྣམ་པ་
ཐམས་ཅད་མངོན་དུ་བྱས་པས་ཕྲ་བ་ཡིད་ཀྱི་རང་བཞིན་ཕུང་པོ་
ལས་ལོག་པ་དང་། །སྡུག་བསྔལ་དང་ཀུན་འབྱུང་བའི་རྣམ་པ་
ཐམས་ཅད་སྤངས་པས་ཕུང་པོ་དེ་རྒྱུ་ཟག་མེད་ཀྱི་མ་རིག་བག་་་་་་་་
ཆགས་ཀྱི་ས་ལས་ལོག་པའི་ཕྱིར་བདེ་བ་ཉིད་དོ། །འཁོར་བ་མི་
རྟག་པ་མི་འབྲི་བའི་ཕྱིར་ཆད་པའི་མཐའ་བསལ་བ་དང་ནི་མྱ་་་་་
ངན་འདས་པ་རྟག་ཏུ་མི་སྣོན་པའི་ཕྱིར་རྟག་པའི་མཐའ་བསལ་ཏེ།
འཁོར་འདས་མཉམ་པ་ཉིད་དུ་རྟོགས་ཕྱིར་རྒྱུན་མི་ཆད་པས་་
རྟག་པའོ། །དཔལ་ཕྲེང་གི་མདོ་ལས། བཅོམ་ལྡན་འདས་གལ་ཏེ་
འདུ་བྱེད་མི་རྟག་གོ་ཞེས་བགྱི་བར་ལྟ་ན་དེ་ནི་དེའི་ཆད་པར་ལྟ་་་་་
བར་འགྱུར་ཡང་དག་པ་མ་ཡིན་པའི་ལྟ་བར་འགྱུར་རོ། །གལ་ཏེ་མྱ་
ངན་ལས་འདས་པ་རྟག་པ་ཞེས་བགྱི་བར་ལྟ་ན། དེ་ནི་དེའི་རྟག་
པར་ལྟ་བར་འགྱུར། ཡང་དག་པ་མ་ཡིན་པའི་ལྟ་བར་འགྱུར་རོ།
ཞེས་གསུངས་པ་བཞིན་ནོ། །ཤེས་རབ་དང་སྙིང་རྗེ་ཆོས་གཉིས་པོ་
འདི་ནི་བླ་མེད་པའི་བྱང་ཆུབ་ཀྱི་རྩ་བའི་གནས་སུ་བསྟན་ཏེ། ཕུང་
པོ་ལབདག་གི་སྲེད་པ་བག་ཆགས་བཅས་མ་ལུས་པ་བདག་མེད་་་་
པར་ཤེས་པའི་ཤེས་རབ་ཀྱིས་བཅད་དེ་འཁོར་བར་མི་གནས་ལ་་
སྙིང་རྗེའི་དབང་གིས། །སེམས་ཅན་རྣམས་ཡོངས་སུ་མི་གཏོང་
བའི་སྲེད་པ་ཡོད་པའི་ཕྱིར་བརྩེ་ལྡན་བྱང་སེམས་ནི་ཞི་བ་ཐོབ་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽373
པ་མིན་པས་ཞི་མཐར་མི་ལྟུང་ངོ་། །དེ་ལྟར་བློ་ཤེས་རབ་དང་
སྙིང་བརྩེ་བ་སྟེ་བྱང་ཆུབ་ཀྱི་ཐབས་གཉིས་ལ་བརྟེན་ནས། །
འཕགས་པ་རྣམས་འཁོར་བའམ་གཞན་དོན་མེད་པའི་མྱ་ངན་་
ལས་འདའ་བར་མི་འགྱུར་རོ་མཐའ་གཉིས་ལས་གྲོལ་ལོ། །སྔར་
གྱི་ཚིགས་སུ་བཅད་པ་ཕྱེད་ཕྱི་མ་སྡུག་བསྔལ་ཡིད་འབྱུང་སོགས་་་་་་
ཀྱིས་ཅི་བསྟན་ཅེ་ན། གལ་ཏེ་སངས་རྒྱས་ཀྱི་ཁམས་རྣམ་པར་
དག་པའི་རིགས་མེད་ན། །དེ་སད་པ་མེད་པས་འཁོར་བའི་སྡུག་
བསྔལ་ལ་སྐྱོ་བར་མི་འགྱུར་ཞིང་། །མྱ་ངན་ལས་འདས་པ་ལ་
མངོན་པར་འདོད་པའི་འདུན་པ་དང་མངོན་པར་འདོད་པའི་དོན་་
ཐོབ་པ་ལ་བློ་ཕྱོགས་པའི་འདོད་པ་དང༌། །དོན་ཐོབ་པའི་ཐབས་
ཚོལ་བའི་དོན་དུ་གཉེར་བ་དང་མངོན་པར་འདོད་པའི་དོན་ལ་་་་
སེམས་མངོན་པར་འདུ་བྱེད་པའི་སྨོན་པའང་མེད་པར་འགྱུར་་་་
རོ་སྟེ་འགྱུར་དགོས་ནའང་དེ་ལྟར་མ་ཡིན་ནོ། །སྲིད་པ་དང་མྱ་
ངན་ལས་འདས་པ་ལ་དེའི། །སྡུག་བསྔལ་དང་བདེ་བའི་སྐྱོན་
དང་ཡོན་ཏན་མཐོང་བ་འདི་ནི། མཐུན་པའི་གྱུར་པའི་ཡུལ་ན་
སོགས༑ །རྒྱས་འགྱུར་གྱི་རིགས་ཡོད་པ་ལས་ཡིན་གྱི་གང་གི་ཕྱིར་
སྐྱོན་ཡོན་མཐོང་བ་དེ། །རྒྱས་འགྱུར་གྱི་རིགས་མེད་པ་དག་ལ་
མེད་པའི་ཕྱིར་རོ། །རང་བཞིན་གྱིས་རྣམ་པར་དག་པའི་རིགས་
ཡོད་པས་མཐར་གྱིས་ནི་འགའ་ཡང་གཏན་དུ་རྣམ་པར་དག་པར་་་་

374 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
མི་འགྱུར་བ་ནི་འོས་མ་ཡིན་ནོ། །ལྡན་པའི་དོན་ལས་བརྩམས་ཏེ།
རྒྱ་མཚོ་ཆེན་པོ་ཆུ་དང་རིན་ཆེན་འདུ་བ་བཞིན་ཆོས་ཀྱི་དབྱིངས་་་་
ཀྱང་དཔག་ཏུ་མེད་པའི། །ཡོན་ཏན་ཤེས་རབ་དང་ཏིང་ངེ་
འཛིན་གྱི་རིན་ཆེན་མི་ཟད་པའི་གནས་ཡིན་པའི་ཕྱིར་རོ། །རྒྱུའི་
ཡོན་ཏན་དང་། མངོན་ཤེས། ཟག་མེད་ཡེ་ཤེས། ཟག་མེད་ཀྱི་སྤང་
བ་རྣམས་དབྱེར་མེད་པའི་ཡོན་ཏན་དང་ལྡན་པའི། །ངོ་བོ་
ཉིད་ཀྱི་ཕྱིར་མར་མེ་སྣང་དྲོ་མདོག་རྣམས་དབྱེར་མེད་བཞིན་ནོ༎
དེ་ལ་ཚིགས་སུ་བཅད་པ་ཕྱེད་སྔ་མས་ཅི་བསྟན་ཅེ་ན། དེ་བཞིན་
གཤེགས་པའི་ཁམས་རྒྱུ་དང་ལྡན་པའི་དབང་དུ་བྱས་ནས་ལྡན་པའི་
དོན་དུ་རིགས་པར་བྱ་སྟེ། ཆོས་སྐུ་རྣམ་པར་དག་པའི་རྒྱུ་ཐེག་པ་
ཆེན་པོ་ལ་མོས་པ་དང་རྒྱལ་བའི་ཡེ་ཤེས་ཐོབ་པའི་རྒྱུ་ཤེས་རབ་་་་
དང་ཏིང་ངེ་འཛིན་དང༌། །དེ་བཞིན་གཤེགས་པའི་ཐུགས་རྗེ་
ཆེན་པོ་འཇུག་པའི་ཁམས་ཀྱི་རྒྱུ་བྱང་ཆུབ་སེམས་དཔའི་སྙིང་རྗེ་་་་
དང་བཅས་པ་ནི་དེ་དག་ཀུན་བསྡུས་པའི་གནས་ཕྱིར། །མོས་པ་
སྣོད་དང་ཤེས་རབ་དང་ཏིང་ངེ་འཛིན་བསྒོམ་པ་རིན་ཆེན་དང་་་
སྙིང་རྗེ་བསྒོམ་པའི་ཆུ་ཡིས་ནི། །དབྱིངས་འདི་ནི་རྒྱ་མཚོ་དང་
ནི་མཚུངས་པར་བསྟན་ནོ། །ཡང་ཚིགས་སུ་བཅད་པ་ཕྱེད་ཕྱི་
མས་ཅི་བསྟན་ཅེ་ན། དེ་བཞིན་གཤེགས་པའི་ཁམས་འབྲས་བུ་དང་
ལྡན་པའི་དབང་དུ་བྱས་ནས་ལྡན་པའི་དོན་དུ་རིག་པར་བྱ་སྟེ།

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽375
མེད་གནས་ཁམས་ལ་མངོན་པར་ཤེས་པ་ལྔ་དང་། །ཟག་པ་
ཟད་པའི་ཡེ་ཤེས་དང་དྲི་མ་མེད་པའི་སྤངས་པ་དེ་ཉིད་དང་།
མི་སློབ་པའི་རྒྱུད་ཀྱི་ཆོས་བདུན་པོ་འདི་ཟག་པ་མེད་པའི་དབྱིངས་་་
ན་ཕན་ཚུན་རྣམ་པར་དབྱེ་བ་མེད་པའི་ཕྱིར་དོན་ཉམས་སུ་མྱོང་་
བའི་མི་མཐུན་པའི་ཕྱོགས་ཀྱི་མུན་པ་འཇོམས་པ་དང་ལས་ཉོན་གྱི་་་
བུད་ཤིང་བསྲེག་པ་དང་ཤིན་ཏུ་དྲི་མ་མེད་པ་རྣམ་པར་དག་པ་འོད་
གསལ་བའི་མཚན་ཉིད་ཀྱི་ཕྱིར་མར་མེ་ཡི། །སྣང་བ་དང་དྲོ་བ་
དང་མདོག་དག་དང་ཆོས་མཚུངས་པ་ཅན་ནོ། །འཇུག་པའི་
དོན་ལས་བརྩམས་ཏེ། སོ་སོ་སྐྱེ་བོ་དང་འཕགས་པ་བྱང་ཆུ་
སེམས་དཔའ་སློབ་པ་དང་རྫོགས་པའི་སངས་རྒྱས་ཀྱི།
བཞིན་ཉིད་གཅིག་ལ་གནས་སྐབས་ཀྱི་དབྱེ་བའི་འཇུག་པ་ལས་་
བརྩམས་ཏེ། །དེ་ཉིད་གཟིགས་པ་སངས་རྒྱས་ཀྱིས་སེམས་ཅན་
ལ༑ །རྒྱལ་བའི་སྙིང་པོ་འདི་ཡོད་པར་བསྟན་ཏོ། །འདིས་ཅི་
བསྟན་ཅེ་ན། དེ་བཞིན་གཤེགས་པའི་ཁམས་ལ་ཤེས་རབ་ཀྱི་ཕ་
རོལ་ཏུ་ཕྱིན་པ་ལ་སོགས་པ་ལས་རྣམ་པར་མི་རྟོག་པའི་ཡེ་ཤེས་ཀྱི་་་
སྒོ་ལ་གདམས་པ་ལས་བརྩམས་ཏེ་བྱང་ཆུབ་སེམས་དཔའ་རྣམས་ལ་
ཆོས་ཐམས་ཅད་ཀྱི་དེ་བཞིན་ཉིད་རྣམ་པར་དག་པ་སྤྱིའི་མཚན་་
ཉིད་བསྟན་པ་གང་ཡིན་པ་དེ་གང་ཟག་རྣམ་པ་གསུམ་པོ་སོ་སོ་སྐྱེ་་
བོ་འདུ་ཤེས་དང་སེམས་དང་ལྟ་བ་ཕྱིན་ཅི་ལོག་ཏུ་འཇུག་པ་དང༌༎

376 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
འཕགས་པ་བདེན་པ་མཐོང་བ་ཕྱིན་ཅི་ལོག་བཟློག་པ་སྟེ་མེད་་་་་
པར་བྱས་ནས་འཇུག་པ་དང་། །དེ་བཞིན་གཤེགས་པ་སྒྲིབ་
གཉིས་བག་ཆགས་བཅས་སྤངས་པས་ཇི་ལྟ་བ་བཞིན། །ཡང་དག་
པ་ཕྱིན་ཅི་མ་ལོག་པ་སྤྲོས་པ་མེད་པ་ཉིད་ཀྱིས་འཇུག་པའོ།
གང་ཟག་འདི་གསུམ་གྱི་གནས་སྐབས་ཀྱི་རབ་ཏུ་དབྱེ་བ་ལས་་་་་་
བརྩམས་ཏེ། མ་དག་པ་དང་མ་དག་དག་པ་དང༌། །ཤིན་ཏུ་
རྣམ་པར་དག་པ་རྣམས་གོ་རིམ་བཞིན་དུ། སེམས་ཅན་གྱི་
ཁམས་དང་བྱང་ཆུབ་སེམས་དཔའ་རྣམས་ཀྱི་ཁམས་དང་། །དེ་
བཞིན་གཤེགས་པའི་ཁམས་ཞེས་བརྗོད་དོ། །འདིས་ཅི་བསྟུན་
ཅེ་ན། ངོ་བོ་ཉིད་དང་ལ་སོགས་པའི་དོན་ཏེ། །རྒྱུའི་དོན་དང་།
འབྲས་བུའི་དོན་དང་། ལས་ཀྱི་དོན་དང་། ལྡན་པའི་དོན་དང་།
འཇུག་པའི་དོན་ནོ། །འདི་དྲུག་གིས་ནི་བསྡུས་པ་ཡི། །ཁམས་
ནི་ཆོས་ཅན་གྱི་གནས་སྐབས་གསུམ་དག་ཏུ། །གོ་རིམ་བཞིན་
གོང་དུ་བསྟན་པའི་མིང་གསུམ་གྱིས་ནི་བསྟན་པ་ཡིན་ནོ། །
ཆོས་ཉིད་ངོ་བོ་ལ་ཁྱད་པར་ཅུང་ཟད་ཀྱང་མེད་དོ། །ཐམས་ཅད་དུ་
འགྲོ་བའི་དོན་ལས་བརྩམས་ཏེ། ཇི་ལྟར་ན༵་རྟོག་པ་མེད་སྒྲིབ་པ་
མེད་པའི་བདག་ཉིད་ཅན།ྋ །ནམ་མཁའ་ནི་སྣོད་བཟང་ངན་
གཟུགས་དང་ཀུན་ཏུ་རྗེས་སུ་སོང་བ་ལྟར། །སེམས་ཀྱི་རང་
བཞིན་དྲི་མ་མེད་པའི་དབྱིངས་ཀྱང༌། །དེ་བཞིན་དུ་གང་ཟག་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽377
གི་གནས་སྐབས་ཀུན་ཏུ་འགྲོ་བ་ཉིད་དོ། །འདིས་ཅི་བསྟུན་ཅེ་ན།
སོ་སོའི་སྐྱེ་བོ་དང་འཕགས་པ་དང་ཡང་དག་པར་རྫོགས་པའི་་་་་་
སངས་རྒྱས་རྣམས་ཀྱི་སེམས་ཀྱི་རང་བཞིན་རྣམ་པར་མི་རྟོག་པ་་་་་
དབྱིངས་རྣམ་དག་དེ་ནི་སྤྱིའི་མཚན་ཉིད་ཉེས་པ་ཅན་སོ་སྐྱེ་་་་
དང༌།༑ །ཡོན་ཏན་ཅན་བྱང་སེམས་དང་མཐར་ཐུག་པ་སངས་
རྒྱས་རྣམས་ལ་ཁྱབ་པ་སྟེ། །གཟུགས་ཀྱི་རྣམ་པ་དམན་པས་
དང༌།༑ །བར་མ་ཟངས་དང་མཆོག་གསེར་གྱི་སྣོད་ལ་ནམ་
མཁའ་བཞིན་ནོ། །དེ་ཡང་སྙིང་པོའི་མདོ་ལས། ཤཱ་རིའི་བུ་དེའི་
ཕྱིར་ན་སེམས་ཅན་གྱི་ཁམས་གཞན་ལ་ཆོས་ཀྱི་སྐུ་ཡང་གཞན་པ་ནི་་
མ་ཡིན་ཏེ། སེམས་ཅན་གྱི་ཁམས་ཉིད་ཆོས་ཀྱི་སྐུ་ཉིད་སེམས་ཅན་
གྱི་ཁམས་ཏེ། འདི་ནི་དོན་གྱིས་གཉིས་སུ་མེད་དེ་ཡི་གེ་ཙམ་ཐ་དད་
པ་ཡིན་ནོ་ཞེས་གསུངས་སོ། །རྟག་ཏུ་མི་འགྱུར་བའི་དོན་ལས་
བརྩམས་ཏེ།དྲི་བཅས་ཀྱི་དུས་སུའང་ཉེས་པ་རྣམས་ནི་གློ་བུར་བ་
ཡིན་པ་འབྲལ་དུ་རུང་བ་དང་ལྡན་པ་རང་བཞིན་མིན་པ་དང་། །
ཡོན་ཏན་ནི་ཆོས་རྣམས་ཀྱི་རང་བཞིན་དབྱེར་མེད་འབྲལ་མི་་་
ཤེས་པ་ཉིད་དང་ལྡན་པའི་གློ་བུར་མིན་ཕྱིར། །ཇི་ལྟར་ན་སྔར་
འཁོར་བ་བཞིན་དུ་ཕྱིས་མྱང་འདས་ཀྱི་སྐབས་ཀྱང་དེ་བཞིན་ཏེ། །
རང་བཞིན་འགྱུར་བ་མེད་པའི་ཆོས་ཉིད་དོ། །དེ་ཡང་མ་དག་
པའི་གནས་སྐབས་ན་འགྱུར་བ་མེད་པའི་ཚུལ་ནི་དཔེ་ཇི་ལྟར་ན་་་་

378 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
ནམ་མཁའ་ནི་སྣོད་དང་གཟུགས་སོགས་ཀུན་ཏུ་སོང་བ་ཡིན་་་་་་
ཀྱང༌། །གཟུགས་ཅན་མ་ཡིན་པས་ཕྲ་བའི་ཕྱིར་གཟུགས་ཀྱི་མི་རྟག་
སོགས་སྣོད་ཀྱི་ཉེས་པས་ཉེ་བར་གོས་པ་མེད་པ། །དེ་བཞིན་དུ་
སེམས་ཅན་ཐམས་ཅད་ལ། །གནས་པ་ཁམས་འདི་ཡང་སེམས་
ཅན་གྱི་ཉེས་པས་ཉེ་བར་གོས་པ་མེད་དོ། །ཇི་ལྟར་ན་སྣོད་ཀྱི་
འཇིག་རྟེན་རྣམ་པ་ཐམས་ཅད་དུ། །དང་པོར་གོ་ཕྱེ་བའི་ནམ་
མཁའ་ལ་ནི་སྐྱེ་ཞིང་མཐར་དེའི་ངང་དུ་འཇིག་ལ། །ནམ་མཁའ་
ལ་སྐྱེ་འཇིག་མེད་པ་དེ་བཞིན་དུ་འདུས་མ་བྱས་ཀྱི་ཆོས་ཀྱི་་་་་
དབྱིངས་བདེ་སྙིང་ལ། །ནང་སེམས་ཅན་གྱི་མིག་ལ་སོགས་པའི་
དབང་པོ་རྣམས་ནི་སྐྱེ་ཞིང་འཇིག་གོ། །ཆོས་ཉིད་ལ་ནི་སྐྱེ་
འཇིག་མེད་དོ། །ཇི་ལྟར་ན་སྣོད་འཇིག་པའི་ཚེ་ནམ་མཁའ་ནི་
དུས་མཐའ་དམྱལ་བ་རང་བཞིན་གྱི་མེ་རྣམས་ཀྱིས། །སྔོན་ཆད་
ནམ་ཡང་ཚིག་པ་མེད་པ། །དེ་བཞིན་དུ་ཁམས་འདི་ནི་འཆི་
བ་དང༌། །ན་བ་དང་རྒ་བའི་མེས་མི་འཚིག་གོ། །དཔེ་བཤད་
པ་ལ། སྣོད་སའི་དཀྱིལ་འཁོར་ནི་ཆུ་ལ་བརྟེན་ནས་ཆགས་ཤིང་
གནས་པ་དང་ཆུ་ནི་རླུང་ལ་དང་། །རླུང་ནི་ནམ་མཁའ་ལ་རབ་
ཏུ་གནས་པ་ཡིན་ལ། །འོན་ཀྱང་ནམ་མཁའ་དེ་ཉིད་ནི་རྒྱུ་རྐྱེན་ལ་
མི་ལྟོས་པས་རླུང་དང་ཆུ་དག་དང༌། །ས་ཡི་ཁམས་ལ་བརྟེན་
ནས་གནས་པ་མ་ཡིན་ནོ། །དོན་བཤད་པ་ནི། དེ་བཞིན་དུ་ཕུང་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽379
པོ་ལྔ་དང་ཁམས་བཅོ་བརྒྱད་དང་དབང་པོ་སྟེ་སྐྱེ་མཆེད་ཟག
བཅས་སྐྱེ་བའི་ཀུན་ཉོན་རྣམས་ནི། །རྒྱུ་ལས་དང་ཉོན་མོངས་པ་
དག་ལ་གནས་ཤིང༌། །ལས་དང་ཉོན་མོངས་པ་དེ་དག་ཀྱང་
གཙང་བདེ་སོགས་ཚུལ་བཞིན་མིན་པ། །ཡིད་ལ་བྱེད་པ་ལ་
རྟག་ཏུ་གནས་ཏེ་དེ་མེད་ན་མི་འབྱུང་བས་སོ། །ཚུལ་བཞིན་མ་
ཡིན་པ་ཡིད་ལ་བྱེད་པ་ནི། །སེམས་ཀྱི་རང་བཞིན་རྣམ་པར་
དག་པ་འོད་གསལ་བའི་དབྱིངས་ལ་རབ་ཏུ་གནས་ལ། །སེམས་
ཀྱི་རང་བཞིན་འོད་གསལ་བ་དེ་ཉིད་ཕུང་པོ་ལ་སོགས་པའི་ཆོས་་
རྣམས་ནི། །ལས་ཉོན་ཚུལ་མིན་ཡིད་བྱེད་ཐམས་ཅད་ལ་ཡང་
གནས་པ་མེད་དོ། །དཔེ་དོན་སྦྱོར་བ་ནི། ས་དང་འདྲ་བ་ནི་
ཕུང་པོ་དང་། །སྐྱེ་མཆེད་དང་ཁམས་རྣམས་སུ་ཤེས་པར་
བྱའོ། །ས་འགྲུབ་པའི་ཆུ་ཁམས་དང་འདྲ་བ་ནི་ལུས་ཅན་གྱི། །
ཟག་པ་དང་བཅས་པའི་ལས་དང་ཉོན་མོངས་ཡིན་པར་ཤེས་་་་་་་
པར་བྱ་སྟེ་ཕུང་པོ་ལ་སོགས་པ་དག་སྡུད་པར་བྱེད་པའི་ཕྱིར་རོ། །
ཚུལ་བཞིན་མ་ཡིན་པ་གཙང་བདེ་བདག་རྟག་ཏུ་ཡིད་ལ་བྱེད་་་་
པ་ནི། །རླུང་གི་ཁམས་དང་འདྲ་བར་བལྟ་བར་བྱ་དགོས་སོ།
སེམས་ཀྱི་རང་བཞིན་ཁམས་ནི་ནམ་མཁའི་ཁམས་བཞིན་དུ། །
རང་གི་ངོ་བོ་དེ་གཞི་ལ་བརྟེན་པ་ཅན་མིན་པས་གང་ལའང་་
གནས་པ་མེད་ལ། །གློ་བུར་འཁོར་བ་འགྱུར་ཚུལ་ཚུལ་བཞིན་མ་

380 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
ཡིན་པ་ཡིད་ལ་བྱེད་པ་དེ་ནི། །སེམས་ཀྱི་རང་བཞིན་ལ་སྒྲིབ་
པའི་ཚུལ་གྱིས་གནས་ཏེ། །ཚུལ་བཞིན་མ་ཡིན་པའི་ཡིད་བྱེད་
ཀྱི་རླུང་འདྲ་དེས། །ལས་དང་ཉོན་མོངས་པ་གོ་སྐབས་རབ་ཏུ་
ཕྱེ་ལ། །རླུང་གིས་ཆུའི་རྟེན་བྱེད་པ་ལྟར་ལས་དང་ཉོན་མོངས་
པའི་ཆུ་ལས་ནི་ས་འབྱུང་། །ཕུང་པོ་དང་སྐྱེ་མཆེད་དང་ཁམ
ཟག་བཅས་ཀྱིས་བསྡུས་པའི་སྐྱེ་བ་རྣམས་འབྱུང་ངོ་། །སྣོད་ཀྱི་
འཇིག་རྟེན་དེ་ནམ་མཁར་འཇིག་པ་དང་ཆགས་པ་ལྟར། །ཕུང་
པོ་ལ་སོགས་པ་དག་ཀྱང་དབྱིངས་སུ་སྐྱེ་བ་དང་འཇིག་པར ་་་་་་་་
འབྱུང་བ་ཡིན་ནོ། །སེམས་ཀྱི་རང་བཞིན་འོད་གསལ་གཤེགས་
སྙིང་དེ་ནི་ནམ་མཁའ་ཡི། །ཁམས་ལྟར་སྐྱེ་འཇིག་མེད་པས་ཉེ་
བར་ལེན་པའི་རྒྱུ་མེད་ཅིང་ལྷན་ཅིག་བྱེད་པའི་རྐྱེན་མེད་དེ། །རྒྱུ་
རྐྱེན་ངོ་བོ་གཅིག་ལ་འདུས་པའི་ཚོགས་པ་མེད་ཅིང་ཐོག་མར་སྐྱེ་་
བ་དང༌། མཐར་འཇིག་པ་དང་དབུས་གནས་པའང་ཡོད་པ་
མ་ཡིན་ནོ། །རང་བཞིན་འགྱུར་བ་མེད་པ་ནི་སེམས་ཀྱི་རང་
བཞིན་མཐའ་གང་དུ་ཡང་མ་གྲུབ་པས་འོད་གསལ་བ་བདེ་སྙིང་་་
གང་ཡིན་པ། །དེ་ནི་ནམ་མཁའ་སྤྲིན་སོགས་ཀྱིས་མི་འགྱུར་བ་
བཞིན་དུ་འགྱུར་བ་མེད་དེ། །ཅིའི་ཕྱིར་ཞེ་ན། ཡང་དག་པ་
མིན་པའི་རྟོག་པ་ལས་བྱུང་བའི་འདོད་ཆགས་ལ་སོགས་པ་་་་་་་
ཉོན་ལས་སྐྱེ་བའི་ཉོན་མོངས། །གློ་བུར་བའི་དྲི་མས་ཆོས་ཉིད་དེ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽381
ཉོན་མོངས་པར་མི་འགྱུར་རོ། །རང་བཞིན་དག་གོ། །ལས་དང་
ཉོན་མོངས་པའི་ཆུ་སོགས་ཀྱིས། །ཁམས་འདི་ནི་མངོན་མེད་
གསར་དུ་མངོན་པར་འགྲུབ་པ་མིན་ཏེ། ། འཆི་བ་དང་ན་བ་
དང་རྒ་བའི་མེ། །མི་བཟད་པས་ཀྱང་འཚིག་པར་མི་འགྱུར་
རོ༑ །དུས་ཀྱི་མཐའ་ཡི་མེ་དང་དམྱལ་བའི་མེ་དང་ཐ་མལ་པའི།།
མེ་གསུམ་པོ་ནི་སྐྱེ་མཆེད་དྲུག་གི་བདག་གི་བ་མེད་པར་བྱེད་པའི་་་
འཆི་བའི་མེ་དང་སྡུག་བསྔལ་སྣ་ཚོགས་མྱོང་བར་བྱེད་པའི་ན་་་་་་
བའི་མེ་དང༌། འདུ་བྱེད་ཡོངས་སུ་སྨིན་པར་བྱེད་པའི་རྒ་བའི་མེ་
གསུམ་རིམ་པ་བཞིན་དུ། །དེ་དག་དང་འདྲ་བར་ཤེས་པར་
བྱ་སྟེ། དཔལ་ཕྲེང་གི་མདོ་ལས། བཅོམ་ལྡན་འདས་དེ་བཞིན་
གཤེགས་པའི་སྙིང་པོ་ནི་སྐྱེ་བའམ་རྒ་བའམ་འཆི་བའམ་འཆི་འཕོ་་་་
བའམ་སྐྱེ་བ་མ་ལགས་སོ། །དེ་ཅིའི་སླད་དུ་ཞེ་ན། བཅོམ་ལྡན་
འདས་དེ་བཞིན་གཤེགས་པའི་སྙིང་པོ་ནི་འདུས་བྱས་ཀྱི་མཚན་ཉིད་
ཀྱི་ཡུལ་ལས་འདས་པ་སྟེ། རྟག་པ་བརྟན་པ་ཞི་བ་གཡུང་དྲུང་ངོ་
ཞེས་གསུངས་སོ། །ཡང་མ་དག་དག་པའི་གནས་སྐབས་ན་འགྱུར་
བ་མེད་པ་ལས་བརྩམས་ནས་བྱང་སེམས་འཕགས་པ་ཕུང་པོ་གྲུབ་བ་་་་
པའི་སྐྱེ་བ་དང་འཆི་བ་དང་ན་བ་དང་རྒ་བ་ལས་གྲོལ་བ། དེ་{
བཞིན་གཤེགས་པའི་སྙིང་པོ་འདི་ཡི་རང་བཞིན་གནས་ལུགས་་་
ཇི་ལྟ་བ་བཞིན་རྣམ་པར་དག་པ་ཉིད་དུ་རྟོགས་ཏེ། །དེས་ན་སྐྱེ་

382 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
བ་ལ་སོགས་པའི་ཕོངས་པ་སྡུག་བསྔལ་དང་བྲལ་ཡང་ཆོས་་་་་
དབྱིངས་རྟོགས་པ་དེ་ཡི་རྒྱུས། །ས་ཐོབ་པའི་བློ་ལྡན་བྱང་ཆུབ་
སེམས་དཔའ་རྣམས་ཀྱིས་མ་རྟོགས་པའི་འགྲོ་ལ་སྙིང་རྗེ་བསྐྱེད་་་
པའི་ཕྱིར་སྐྱེ་སོགས་བསྟན་ཏོ། །འདིས་ཅི་བསྟུན་ཅེ་ན། འཕགས་
པས་ནི་ཆོས་དབྱིངས་རྟོགས་པས་འཆི་བ་དང་ན་བ་དང༌། །རྒ་
བའི་སྡུག་བསྔལ་ཐམས་ཅད་རྩད་ནས་སྤངས། །མ་དག་པའི་
གནས་སྐབས་ཚུལ་བཞིན་མ་ཡིན་པའི་ཡིད་ལ་བྱེད་པ་དང་ལས་་་་་
དང་ཉོན་མོངས་པའི་དབང་གིས་སྐྱེ་དགོས་པས། །རྒྱལ་སྲས་དེ་
་ཉོན་ལ་སོགས་པ་དེ་མེད་པའི་ཕྱིར་འཆི་བ་ལ་སོགས་པ་དེ་
མེད་དོ། །ཁམས་དེ་ཉིད་སྐྱེ་བ་ལ་སོགས་པ་མེད་པའི་ཚུལ་ཇི་ལྟ་བ་
བཞིན་ཡང་དག་པར་མཐོང་བའི་ཕྱིར། །སྐྱེ་བ་ལ་སོགས་པ་
རྣམས་ལས་འདས་པར་གྱུར་ཀྱང༌། །སྙིང་རྗེའི་བདག་ཉིད་
བྱང་ཆུབ་སེམས་དཔའ་རྣམས་ནི་སྐྱེ་བ་དང༌། །འཆི་བ་དང་རྒ་
བ་དང་ན་བར་ཡང་སྟོན་ཏོ། །སེམས་ཅན་སྨིན་པར་བྱེད། ས་
རབ་ཏུ་དགའ་བ་མངོན་དུ་བྱས་པའི་རྒྱལ་སྲས་སྐྱེ་སོགས་ཀྱིས་རང་
བཞིན་འགྱུར་བ་མེད་པའི་ཆོས་ཉིད་སྤྲོས་བྲལ་འདི། །མངོན་
སུམ་དུ་རྟོགས་ནས་སྐྱེ་འཆི་སོགས་ལས་གྲོལ་ཡང་མ་རིག་པས་་་་་
ལྡོངས་པའི་སེམས་ཅན་རྣམས་ཀྱིས། །སྐྱེ་བ་ལ་སོགས་པ་དག་
ཏུ་ནི། །མཐོང་བ་ཡིས་འགྲོ་བ་སྨིན་པ་གང་ཡིན་པ་དེ་ནི་རྨད་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽383
དུ་བྱུང་བའི་ཆོས་ཉིད་དོ། །ཅིའི་ཕྱིར་ཞེ་ན། འཕགས་པའི་སྤྱོད་
ཡུལ་འཆི་བ་ལ་སོགས་པ་དང་བྲལ་བ་ཐོབ་པ་གང༌། །བྱིས་པའི་
སྤྱོད་ཡུལ་དུ་གྱུར་པ་འཆི་སོགས་སུ་སྟོན་ཏེ། །དེ་ཉིད་ཀྱི་ཕྱིར་ན་
འགྲོ་བ་ཡི། །གཉེན་དུ་གྱུར་པ་དོན་གྱི་ཐབས་དང་སྙིང་རྗེ་
མཆོག་གོ། །དྲི་མ་མེད་པའི་ས་ནས་བཟུང་སྟེ་མི་གཡོ་བའི་བར་གྱི་
རྒྱལ་བའི་སྲས་པོ་དེ་ནི་ཤེས་རབ་ཀྱིས་རྒྱུ་སྤངས་པས་འཇིག་རྟེན་་་
ཐམས་ཅད་ལས། །འདས་ཀྱང་སྙིང་རྗེས་གཞན་གྱི་དོན་དུ་
འཇིག་རྟེན་ལས་མ་གཡོས་པར། །འཇིག་རྟེན་རྣམས་སྨིན་
བྱེད་ཀྱི་དོན་དུ་འཇིག་རྟེན་ན། །སྐྱེ་སོགས་སྟོན་ཡང་འཇིག་
རྟེན་གྱི་དྲི་མས་མ་གོས་པར་སྤྱོད་དེ། །ཇི་ལྟར་ན་པདྨ་ཆུ་ནང་
དུ༑ །སྐྱེས་པ་དག་ཆུ་ཡིས་གོས་པ་མེད་པ། །དེ་བཞིན་དུ་འདི་
ནི་འཇིག་རྟེན་དུ། །གཞན་དོན་དུ་སྐྱེས་ཀྱང་འཇིག་རྟེན་གྱི་
ཆོས་ཉོན་མོངས་ཀྱིས་མི་གོས་སོ། །ས་མི་གཡོ་བ་ཐོབ་ནས་གཞན་
དོན་གྱི་བྱ་བ་སྒྲུབ་པ་ལ་རྟག་ཏུ་བློ། །ཤིང་སྐམ་ལ་མེ་བཞིན་དུ་
ནི་འབར་བ་དང་། །མཉམ་བཞག་གི་ཚེ་སྤྲོས་མཚན་ཞི་བའི་
བསམ་གཏན་སྙོམས་འཇུག་ལ། །དུས་རྟག་ཏུ་སྙོམས་པར་
ཞུགས་པ་ཡིན་ནོ། །བྱང་ཆུབ་སེམས་དཔའི་ས་ཆོས་ཀྱི་སྤྲིན་ལ་
སྔོན་གྱི་སྨོན་ལམ་གྱི་འཕེན་པའི་དབང་དང་ནི། །རྣམ་པར་
རྟོག་པ་ཐམས་ཅད་དང་བྲལ་བ་གཞན་དོན་ལ་ཆེད་རྩོལ་མེད་་་་་

384 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
པའི་ཕྱིར། །ས་བཅུ་པ་དེ་ནི་ལུས་ཅན་རྣམས་སྨིན་པ་ཡི། །
དོན་དུ་འབད་པར་བྱེད་པ་མ་ཡིན་ལ། །གསུང་གིས་ཆོས་
བསྟན་པ་དང་གཟུགས་སྐུ་སྣ་ཚོགས་དག་དང་ནི། །གཞན་
དོན་བྱང་སེམས་ཀྱི་སྤྱོད་པ་དང་འགྲོ་འཆག་སོགས་སྤྱོད་ལ་་་་་་་
གྱིས་ཀྱང་རུང་སྟེ། །གདུལ་བྱ་གང་ཞིག་ཚུལ་ཇི་ལྟར་ཐབས་
གང་གིས་འདུལ་བ། །རྒྱལ་སྲས་དེས་ཐབས་དེ་ཚུལ་དེ་ལྟ་ཉིད་
དུ་ཤེས་སོ། །དེ་ལྟར་ན་འབད་མེད་ཀྱི་ཕྲིན་ལས་འཇུག་པ་ཡིས་
ནམ་མཁའི་མཐའ་ཀླས་ཀྱི། །འགྲོ་བ་ཐམས་ཅད་ལ་དུས་རྟག་
ཏུ་ཕྲིན་ལས་ལྷུན་གྱིས་གྲུབ་པར། །ཀུན་ཏུ་དོན་ཡོད་ཅིང་ཐོགས་
པ་མེད་པའི་བློ་དང་ལྡན་པ་དེ་ཡིས་ནི། །སེམས་ཅན་གྱི་དོན་
ནི་ཡང་དག་པར་འཇུག་གོ། །བྱང་ཆུབ་སེམས་དཔའི་ས་བཅུ་
པ་ལ་གཞན་དོན་བྱེད་པའི་ཚུལ་འདི་ནི། །རྗེས་ཐོབ་ཏུ་དེ་
བཞིན་གཤེགས་པ་རྣམས་དང༌། །སེམས་ཅན་ཡང་དག་པར་
སྒྲོལ་བ་ལ། །མངོན་ཤེས་དྲུག །དབང་བཅུ་སོགས་ཐོབ་པས་
འཇིག་རྟེན་ན་ནི་མཉམ་པ་ཉིད་དུ་མཐོང་གི་ཁྱད་པར་ཕྱེ་མི་་་
ནུས་དོ། །དེ་ལྟ་མོད་ཀྱི་རང་དོན་སྤང་རྟོགས་ཀྱི་ངོས་ནས་ས་ཆེན་
པོའི་དཀྱིལ་འཁོར་དང་རྡུལ་ཕྲ་རབ་ཀྱི་ཁྱད་པར་དང་། །རྒྱ་མཚོ་
ཆེན་པོ་དང་བ་གླང་གི་རྨིག་རྗེས་ཀྱི། །ཆུའི་ཁྱད་པར་གང་ཡིན་
པ་ལྟར་སངས་རྒྱས་དང་། །བྱང་ཆུབ་སེམས་དཔའི་ཁྱད་པར་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽385
ཡང་དེ་ཉིད་དོ། །ཤིན་ཏུ་རྣམ་པར་དག་པའི་གནས་སྐབས་ན་
འགྱུར་བ་མེད་པ་ལས་བརྩམས་ཏེ། ྋ།ཆོས་དབྱིངས་རྣམ་དག་གི་
ཆོས་སྐུ་དེ་ལུས་གཞན་དོར་ནས་གཞན་དུ་འགྱུར་བ་མིན་པའི་་་་་
བདག་ཉིད་དེ་ལྷག་མེད་ཀྱི་དབྱིངས་སུ་མི་ཟད་པའི་ཆོས་དབང་་་་་
ལྡན་པའི་ཕྱིར། །འགྲོ་བའི་མི་བསླུ་བའི་སྐྱབས་སུ་གྱུར་པ་ཡིན་ཏེ་
ཕྱི་མའི་མཐའ་མེད་ཅིང་འཁོར་བ་ཇི་སྲིད་མུར་ཐུག་པའི་ཕྱིར།།
དྲི་མེད་དབྱིངས་དེ་ནི་རྟག་ཏུ་འཁོར་འདས་གཉིས་སུ་མེད་པ་སྟེ་
སྐྱོན་ཡོན་ལ་མི་རྟོག་པའི་ཕྱིར། །གཏན་དུ་འཇིག་པ་མེད་པའི་
གཡུང་དྲུང་གི་ཆོས་ཀྱང་ཡིན་ཏེ་ལས་ཉོན་གྱིས་མངོན་པར་འདུས་་
མ་བྱས་པའི་རང་བཞིན་ཡིན་པའི་ཕྱིར། །འདིས་ཅི་བསྟན་ཅེ་ན།
སྐྱེ་བ་མེད་ཅིང་འཆི་བ་མེད་པ་དང༌། །ན་བས་གནོད་པ་མེད་
པ་དང་རྒ་བ་མེད་པ་སྟེ། །དྲི་མ་མེད་པའི་སྐུ་དེ་ནི་རྟག་པའི་
ཕྱིར་དང་བརྟན་པའི་ཕྱིར་དང་། ྋ །ཞི་བའི་ཕྱིར་དང་གཡུང་
དྲུང་གི་ཕྱིར་རོ། །ཤིན་ཏུ་དྲི་མ་མེད་ཅིང་རྣམ་པར་དག་པ་འོད་
གསལ་བ་རང་གི་རང་བཞིན་སངས་རྒྱས་ཀྱི་ས་ལ་རྣམ་པར་གནས་་་
པ་དེ་བཞིན་གཤེགས་པའི་ཁམས་དེ་ནི་སྔོན་གྱི་མཐའ་ཉེ་བར་་་་་་
བཟུང་ནས་ཡིད་ཀྱི་རང་བཞིན་གྱི། །ལུས་ཀྱི་སྐྱེ་བ་མེད་པ་ཡིན་
ཏེ་མི་འགྱུར་བ་རྟག་པའི་ཕྱིར་དང་། །ཕྱི་མའི་མཐའ་ཉེ་བར་
བཟུང་ནས་མཐར་བསམ་གྱིས་མི་ཁྱབ་པ་ཡོངས་སུ་འགྱུར་བའི་་་

386 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
འཆི་འཕོ་ཡིས། །ཁམས་དེ་ནི་མི་འཆི་སྟེ་མི་བསླུ་བས་བརྟན་
པའི་ཕྱིར་དང་། །སྔོན་དང་ཕྱི་མའི་མཐའ་ཉེ་བར་བཟུང་ནས་བར་
དུ་མ་རིག་པའི་བག་ཆགས་ཀྱི་སྒྲིབ་པ་ཕྲ་མོའི་ནད་རྣམས་ཀྱིས༎
གནོད་པ་ཡང་མེད་དེ་གཉིས་འཛིན་ཞི་བ་ཉིད་ཀྱི་ཕྱིར་དང༌། །
ཟག་པ་མེད་པའི་མངོན་པར་འདུ་བྱེད་པའི་ལས་ཀྱིས། །མི་
གཡོ་བར་མི་འཇིག་གཡུང་དྲུང་གི་ཕྱིར་ན་རྒ་བ་མེད་དོ།
མལ་པའི་སྐྱེ་སོགས་ལྟ་ཅི་སྨོས། སྐྱེ་མེད་སོགས་སྒྲུབ་པ་དེ་ལ་ཚིག་
གཉིས་དང་དེ་བཞིན་དུ་གཉིས་དང༌། །ཡང་གཉིས་དང་ཡང་
གཉིས་ཀྱིས་གོ་རིམ་བཞིན་དུ། ་།འདུས་མ་བྱས་པའི་
དབྱིངས་ལ་ནི། །རྟག་པ་ལ་སོགས་པའི་དོན་ཤེས་པར་བྱའོ། །
རྟག་པར་འཇོག་པའི་རྒྱུ་ཆོས་སྐུ་དེ་ལྷག་མེད་དབྱིངས་སུ་མི་ཟད་་་་
པའི་ཡོན་ཏན་དང་ལྡན་པའི་ཕྱིར་ན། །གཞན་དུ་འགྱུར་བ་
མིན་པའི་བདག་ཉིད་ཆོས་ཀྱི་སྐུ་དེ་ནི་རྟག་པའི་དོན་དང་།
འཁོར་བ་ཕྱི་མའི་མཐའ་ཡི་མུ་དང་མཚུངས་པའི་ཕྱིར། །འགྲོ་
བ་ཀུན་གྱི་སྐྱབས་ཀྱི་བདག་ཉིད་ཆོས་ཀྱི་སྐུ་དེ་ནི་མི་བསླུ་བས་་་་་
བརྟན་པའི་དོན་དང༌། །མཐའ་གཉིས་སུ་རྣམ་པར་མི་རྟོག་
པའི་རང་བཞིན་ཉིད་ཀྱི་ཕྱིར་ན་སྲིད་ཞི། །གཉིས་སུ་མེད་པའི་
ཆོས་ཉིད་འདི་ནི་ཞི་བའི་དོན་དང་། །རྒྱུ་རྐྱེན་གྱིས་མ་བཅོས་པ་
འདུས་མ་བྱས་པའི་ཡོན་ཏན་དང་ལྡན་པ་ཉིད་ཀྱི་ཕྱིར་ན། །

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽387
གཏན་དུ་འཇིག་པ་མེད་པའི་དོན་ཏེ་ཆོས་ཀྱི་སྐུ་འདི་ནི་གཡུང་་་
དྲུང་ཉིད་དོ། །ཤིན་ཏུ་རྣམ་པར་བྱང་བའི་མཐར་ཐུག་པ་སྙིང་པོ་
རྣམ་པར་དག་པའི་གནས་སྐབས་སུ་ཡོན་ཏན་དབྱེར་མེད་པའི་་་་་
དོན་ལས་བརྩམས་ཏེ། ྋ གང་གི་ཕྱིར་ཁམས་རང་བཞིན་གྱིས་དག་
པའི་སྐབས་དེ་ནི་ཆོས་ཀྱི་སྐུ་དང་ཁམས་དེ་ནི་དེ་བཞིན་་་་་་་་་་་་་
གཤེགས་པའང་ཡིན་ལ། ¯།དེ་ནི་འཕགས་པའི་འགོག་པའི་
བདེན་པ་དང་དོན་དམ་པ་མྱ་ངན་ལས་འདས་པའོ། །མིང་གི་
རྣམ་གྲངས་ཙམ་ཡིན་ནོ། །དེ་ཕྱིར་ཉི་མ་དང་ཟེར་དབྱེར་མེད་པ་
བཞིན་དུ་མཐར་ཐུག་ཆོས་སྐུ་དང་དེའི་ཡོན་ཏན་དབྱེར་མེད་་་་་་
པས༑ །སངས་རྒྱས་ཉིད་ལས་གཞན་པ་དེ་མ་གཏོགས་པའི་མུ་
ངན་ལས་འདས་པ་མཚན་ཉིད་པ་མེད་དོ། །ཚིགས་སུ་བཅད་པ་
ཕྱེད་སྔ་མས་ཅི་བསྟན་ཅེ་ན། མདོར་ན་ཟག་པ་མེད་པའི་
དབྱིངས་དེ་བཞིན་གཤེགས་པའི་སྙིང་པོ་ལ་ནི། །དོན་གྱི་རབ་
ཏུ་དབྱེ་བ་བཞིས། །ཆོས་ཀྱི་སྐུ་དང་ལ་སོགས་པ་སྟེ་དེ་བཞིན་
གཤེགས་པ་དང་དོན་དམ་པ་དང་མྱ་ངན་ལས་འདས་པ་ཡི། །མིང་
གི་རྣམ་གྲངས་བཞིར་ནི་བཞག་པར་རིག་པར་བྱའོ། །དོན་གང་
ཞེ་ན། ཁམས་དེ་སྟོབས་སོགས་སངས་རྒྱས་ཀྱི་ཆོས་རྣམ་པར་
དབྱེར་མེད་པའི་དོན་གྱིས་ཆོས་སྐུ་དང་། འདི་ཉིད་ཀྱི་དབང་དུ་
མཛད་ནས་བཅོམ་ལྡན་འདས་དེ་བཞིན་གཤེགས་པ་སྙིང་པོ་ནི་རྣམ་

388 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
པར་དབྱེར་མེད་པ་འབྲལ་མི་ཤེས་པ་བསམ་གྱིས་མི་ཁྱབ་པའི་་
སངས་རྒྱས་ཀྱི་ཆོས་གང་གཱའི་ཀླུང་གི་བྱེ་མ་ལས་འདས་པས་མི་སྟོང་་
ངོ་ཞེས་གསུངས་སོ།ྋ །སངས་རྒྱས་དེའི་རིགས་ཐོག་མེད་ནས་
གནས་པ་དེ་བཞིན་དུ་བསམ་གྱིས་མི་ཁྱབ་པའི་རྣམ་པ་མངོན་དུ་་་་
གྱུར་ཏེ་ཐོབ་པ་དེ་བཞིན་གཤེགས་པ་དང་། ྋ འདིའི་དབང་དུ་
མཛད་ནས་བརྒྱུད་ནས་འོངས་པ་ཐོག་མ་མེད་པ་ཆོས་ཉིད་ཀྱིས་་་་་
ཐོབ་པ་དེ་ནི་སྐྱེ་མཆེད་དྲུག་གི་ཁྱད་པར་དེ་འདྲ་བ་ཡིན་ནོ་ཞེས་
གསུངས་སོ། །ནམ་ཡང་བརྫུན་མེད་པ་དང་རྟག་ཏུ་བསླུ་བ་མེད་
པའི་གནས་ལུགས་ཆོས་ཉིད་འཕགས་པའི་ཡུལ་དུ་གྱུར་པས་དོན་་་་
དམ་པ་དང༌། འདིའི་དབང་དུ་མཛད་ནས་དེ་ལ་དོན་དམ་པའི་
བདེན་པ་ནི་མི་བསླུ་བའི་ཆོས་ཅན་གྱི་མྱ་ངན་ལས་འདས་པ་གང་་་
ཡིན་པ་སྟེ། དེ་ཅིའི་ཕྱིར་ཞེ་ན། རིགས་དེ་ནི་གཏན་དུ་བའི་ཆོས་
ཉིད་ཀྱིས་ནི་རྟག་པའོ་ཞེས་གསུངས་སོ། ་།གདོད་ནས་རང་
བཞིན་གྱིས་རྣམ་པར་དག་ཅིང་གློ་བུར་གྱི་དྲི་མ་བྲལ་བས་ཞི་བ་་་་་་
མྱང་འདས་ཉིད་དོ། །འདིའི་དབང་དུ་མཛད་ནས་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་
གདོད་མ་ནས་ཡོངས་སུ་མྱ་ངན་ལས་འདས་པ་ཉིད་དེ་སྐྱེ་བ་མེད་པ་
འགག་པ་མེད་པའོ་ཞེས་གསུངས་སོ། །ཚིགས་སུ་བཅད་པ་ཕྱེད་ཕྱི་
མ་དེ་ཕྱིར་ཉིད་དང་སོགས་ཀྱིས་ཅི་བསྟན་ཞེ་ན། ཆོས་ཐམས་ཅད་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽389
རྣམ་པ་ཀུན་ཏུ་མངོན་པར་རྫོགས་པ་བྱང་ཆུབ་པའི་སངས་རྒྱས་
དང༌། །གློ་བུར་དྲི་མ་བག་ཆགས་དང་བཅས་པ་སྤངས་པའི་
མྱང་འདས་ཏེ། །རྟོགས་པ་མཐར་ཕྱིན་ལ་བཏགས་པ་སངས་རྒྱས་
དང་སྤང་བ་མཐར་ཕྱིན་ལ་བཏགས་པ་མྱ་ངན་ལས་འདས་པ་ནི༎
དམ་པའི་དོན་དུ་ཁམས་གཅིག་ལས་གཉིས་སུ་མེད་པ་ཉིད་དོ། །
རྒྱ་ཆེ་ཚང་བའི་ཡོན་ཏན་གྱི་རྣམ་པ་ཐམས་ཅད་དང་ལྡན་པ་དང་
ཡོན་ཏན་གྲངས་མེད་པ་དང་། །ཟབ་ཅིང་དཔག་དཀའ་བས་ཡོན་
ཏན་བསམ་དུ་མེད་པ་དང་སྒྲིབ་པ་སྤངས་པས་དྲི་མ་མེད་པའི་་་་་
ཡོན་ཏན་བཞི་དང༌། །ཟག་མེད་དབྱིངས་སུ་དབྱེར་མེད་པའི་
མཚན་ཉིད་དང་ལྡན་པ་དེ་ནི་ཐར་པ་སྟེ། །ཐར་པ་གང་ཡིན་པ་
དེ་ནི་དེ་བཞིན་གཤེགས་པ་སྟེ་དེ་བཞིན་ཉིད་མངོན་སུམ་རྟོགས་་་
པས་སོ། །སངས་རྒྱས་ཉིད་མེད་པར་འགའ་ཡང་མྱ་ངན་ལས་
འདས་པ་ཐོབ་པ་མེད་དོ་ཞེས་བསྟན་པ་ཡིན་ནོ། །དེ་ཡང་ཟག་པ་
མེད་པའི་དབྱིངས་ལ་རྣམ་པ་ཐམས་ཅད་ཀྱི་མཆོག་དང་ལྡན་པའི་་
སྟོང་པ་ཉིད་མངོན་པར་བསྒྲུབ་པས་དེ་བཞིན་གཤེགས་པ་རྣམས་ཀྱི་
ཡོན་ཏན་ཐམས་ཅད་པ་ཉིད་ནི་རི་མོ་མཁན་གྱི་དཔེས་རིག་པར་བྱ་་
སྟེ༑ །ཇི་ལྟར་ན་རྒྱལ་པོའི་གཟུགས་ཀྱི་རི་མོ་འདྲི་བར་བྱེད་པ། །
ཡན་ལག་གཞན་དང་གཞན་རེ་རེ་ཁོ་ན་ལ་མཁས་པ་དག
མོ་མཁན་གང་ཞིག་མགོ་ལ་སོགས་པའི་ཡན་ལག་གང་ཤེས་པ།།

390 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
དེ་ལས་གཞན་ངེས་པར་ཟིན་པ་མེད་པར་འགྱུར་ཏེ་མི་ཤེས་སོ།།
སྐབས་དེ་ནས་རས་འདི་ལ་རི་མོ་མཁན་ཁྱེད་ཀུན་གྱིས། །རྒྱལ་
པོ་ང་ཡི་གཟུགས་ནི་བྲི་བར་གྱིས་ཤིག་ཅེས། །མངའ་བདག་
རྒྱལ་པོས་རི་མོ་མཁན་དེ་དག་ལ། །བཀའ་ཡིས་བཅད་དེ་རས་
ནི་བྱིན་པ་དང་། །རྒྱལ་པོ་དེ་ལས་ཚིག་དེ་ནི་ཐོས་པར་གྱུར་ཏེ།།
རང་གིས་ཤེས་པའི་རི་མོ་བྲི་བར་བྱེད་པའི་ལས་ལ་རབ་ཏུ་སྦྱོར་་་
རོ༑ །རི་མོ་དེ་ལ་མངོན་པར་སྦྱོར་བ་རྣམས་ལ། །མགོ་བྲི་བ་ལྟ་
བུ་གཅིག་གཅིག་ཡུལ་གཞན་དུ་སོང་བར་གྱུར་པ། །མགོ་བྲི་བ་
དེ་ནི་ཡུལ་གཞན་དུ་སོང་བས་ན། །དེའི་བྲི་སྐལ་མགོ་དེ་མ་
ཚང་བའི་ཕྱིར་ན༵་གཟུགས་ཀྱི་རི་མོ་དེ། །ཡན་ལག་ཐམས་ཅད་
ཡོངས་སུ་རྫོགས་པར། །མི་འགྱུར་བ་བཞིན་དུ་ཞེས་གཙུག་
རིན་མདོ་དཔེར་བྱས་སོ། །དོན་ནི་ཡན་ལག་དེ་རྣམས་དང་
འདྲི་བ་བྱེད་པའི་རི་མོ་མཁན་གང་ཡིན་པ་ནི། །སྦྱིན་པ་དང་
ཚུལ་ཁྲིམས་དང་བཟོད་པ་དང་ལ་སོགས་པ་སྟེ་བརྩོན་འགྲུས་་་་་
དང་བསམ་གཏན་དག་གོ་སྟེ་ཐབས་ཀྱི་ཆ་ཀུན་ནོ། །རྣམ་པ་ཀུན་
གྱི་མཆོག་དང་ལྡན་པའི། །ཐབས་མ་ཚང་བ་མེད་པའི་སྟོང་པ་
ཉིད་ཀྱི་ཏིང་ངེ་འཛིན་ཆོས་སྐུ་ནི་གཟུགས་སུ་བརྗོད། །རྣམ་པར་
མི་རྟོག་པའི་ཤེས་རབ་དང་རྗེས་ལས་ཐོབ་པ་ཤེས་བྱ་ཐམས་ཅད་་་་
པའི་ཡེ་ཤེས་དང་དེ་གཉི་གའི་རྟེན་སེམས་ཀྱི་རང་བཞིན་སྤང་བྱ་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽391
ལས་རྣམ་པར་གྲོལ་བ་རྣམས་ནི། །འོད་གསལ་བ་དང་འོད་ཟེར་
གྱི་དྲྭ་བ་འཕྲོ་བ་དང་དག་པའི་ཆོས་མཐུན་ཡོད་པའི་ཕྱིར་དང༌། །
གསུམ་ཀ་ཡང་ཆོས་ཀྱི་དབྱིངས་དང་དབྱེར་མེད་པའི་རང་བཞིན་་་་
ཉིད་ཀྱིས་གསུམ་པོ་རྣམ་པར་དབྱེ་བའམ། །ཐ་དད་མེད་པའི་
ཕྱིར་འོད་དང་ཟེར་དང་། །ཉི་མའི་དཀྱིལ་འཁོར་རྣམས་ཉི་
མ་གཅིག་ལས་ཐ་དད་མེད་པ་དང་མཚུངས་སོ། །དེས་ན་ཐོག་མ་
མེད་པ་ནས་ཉེ་བར་གནས་པའི་རང་བཞིན་དགེ་བའི་ཆོས་དང་་
ལྡན་པའི་ཁམས་ལ་དེ་བཞིན་གཤེགས་པ་རྣམས་ཀྱི་ཡོན་ཏན་རྣམ་་
པར་དབྱེ་བ་མེད་པའི་ཆོས་ཉིད་ཡིན་པ་དེས་ན་ཆགས་པ་མེད་པ་་་་་
ཐོགས་པ་མེད་པའི་ཡེ་ཤེས་ཀྱི་གཟིགས་པ་མངའ་བའི་སངས་རྒྱས་་
མ་ཐོབ་པར། །སྒྲིབ་་པ་པ་ཐམསཐམས་ཅད་ལས་རྣམ་པར་གྲོལ་བའི་མཚན་
ཉིད་མྱ་ངན་ལས་འདས་པ་མི་ཐོབ་སྟེ་སྤངས་རྟོགས་མཉམ་དུ་་་་་
རྫོགས་པའི་ཕྱིར། །འོད་དང་འོད་ཟེར་ཐམས་ཅད་སྤངས་ནས་
ནི༑ །ཉི་མ་ལྟ་བར་མི་ནུས་པ་བཞིན་ནོ། །ཇི་སྐད་དུ་དགྲ་བཅོམ་
པ་དང་རང་སངས་རྒྱས་ཀྱི་མྱ་ངན་ལས་འདས་པའི་དབང་དུ་་་་
མཛད་ནས་བཅོམ་ལྡན་འདས་མྱ་ངན་ལས་འདས་པ་ཞེས་བགྱི་བ་་་་
འདི་ནི་དེ་བཞིན་གཤེགས་པ་རྣམས་ཀྱི་ཐབས་ལགས་སོ་ཞེས་་་་་་་
གསུངས་པ་ཡིན་ཏེ། འདིས་ནི་ལམ་རིང་པོར་དུབ་པ་རྣམས་ལ་
འབྲོག་དགོན་པའི་དབུས་སུ་གྲོང་ཁྱེར་སྤྲུལ་པ་བཞིན་དུ་འདི་ནི་་་་་

392 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
ཆོས་ཀྱི་དབང་ཕྱུག་དམ་པ་ཡང་དག་པར་རྫོགས་པའི་སངས་རྒྱས་་་་
རྣམས་ཀྱི་ཕྱིར་མི་ལྡོག་པའི་ཐབས་ཡིན་ནོ་ཞེས་བསྟན་པ་ཡིན་ནོ། །
དེ་ལྟར་རྒྱལ་བའི་སྙིང་པོ་ནི། །རྣམ་གཞག་རྣམ་པ་བཅུ་ཞེས་
བརྗོད་པ་ཡིན་ནོ། །གློ་བུར་གྱི་ཉོན་མོངས་པའི་སྦུབས་ནང་
གནས་པའི་སྙིང་པོ་དེ། །དཔེ་དགུ་དག་གིས་ནི་ཤེས་པར་བྱའོ།།
དཔེ་ནི། སངས་རྒྱས་པད་མ་ངན་པར་གནས་པ་དང་སྦྲང་རྩི་
སྦྲང་མ་ལ་གནས་པ་དང༌། །སྦུན་པ་ལ་སྙིང་པོ་གནས་པ་དང་མི་
གཙང་བའི་ནང་ན་གསེར་གནས་པ་དང་། །ས་ལ་གཏེར་ཡོད་
པ་དང་མྱུག་སོགས་ལ་འབྲས་བུ་ཆུད་པ་དང༌། །གོས་ཧྲུལ་གྱི་
ནང་ན་རྒྱལ་བའི་སྐུ་ཡོད་པ་དང་ནི། །བུད་མེད་ངན་མའི་ལྟོ་
ན་མིའི་བདགེ་པོ་ཡོད་པ་དང་། །ས་འདམ་ལ་རིན་ཆེན་གྱི་
གཟུགས་ཡོད་པའི་དཔེ་ཇི་ལྟ་བར། །གློ་བུར་གྱི་ཉོན་མོངས་
པའི་དྲི་མས་བསྒྲིབས་པ་ཡི། །སེམས་ཅན་རྣམས་ལ་དེ་
བཞིན་དུ་རང་བཞིན་གྱིས་རྣམ་པར་དག་པ་ཁམས་འདི་གནས་་་་
སོ། །སྒྲིབ་བྱེད་ཀྱི་དྲི་མ་ནི་པདྨ་དང་སྲོག་ཆགས་དང་སྦུན་པ་
དང་མི་གཙེང་བ་དང་ས་དང་འབྲས་ཤུན་དང་གོས་ཧྲུལ་དང༌།།
སྡུག་བསྔལ་འབར་བས་མངོན་པར་གདུངས་པའི་བུད་མེད་
དང་ས་ཡི་ཁམས་རྣམས་དང་མཚུངས་སོ། །སྒྲིབ་བྱ་ནི་སངས་
རྒྱས་དང་སྦྲང་རྩི་དང་སྙིང་པོ་དང་གསེར་དང་གཏེར་དང་མྱྀ

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽393
་གྲོ་དྷུ་དང་རིན་ཆེན་གྱི་སྐུ་དང༌། །གླིང་བདགེ་མཆོག་དང་རིན་ཆེན་
གྱི་གཟུགས་དང་དྲི་མ་མེད་པའི་ཁམས་མཆོག་རྣམས་་་
མཚུངས་པ་ཉིད་དོ། །ཉོན་མོངས་པ་ནི་པདྨ་ངན་པའི་སྦུབས་
དང་འདྲ་ལ་དེ་བཞིན་གཤེགས་པའི་ཁམས་ནི་སངས་རྒྱས་ལྟ་བུ་སྟེ།
ཇི་ལྟར་ན་མདོག་ངན་པར་གྱུར་པའི་པདྨའི་ཁོང་ན་གནས་པ༎
མཚན་སྟོང་གིས་འབར་བའི་དེ་བཞིན་གཤེགས་པ་ནི།
མ་མེད་པའི་ལྷ་ཡི་མིག་དང་ལྡན་པའི་མིས་མཐོང་ནས། །ཆུ་
སྐྱེས་ཀྱི་འདབ་མའི་སྦུབས་ནས་སྐུ་དེ་འབྱིན་པར་བྱེད་པ། །
དེ་བཞིན་དུ་བདེ་བར་གཤེགས་པས་མནར་མེད་པར་གནས་་་་
པའི་སེམས་ཅན་རྣམས་ལའང་། །ཡུལ་དུས་ཐམས་ཅད་ལ་ཐོགས་
པ་མེད་པའི་སངས་རྒྱས་ཀྱི་སྤྱན་གྱིས་རང་གི་ཆོས་ཉིད་དུ་་་་་
གཟིགས་ཏེ། །སྒྲིབ་པ་མེད་ཅིང་ཕྱི་མའི་མཐའི་མུར་གནས་
པའི་ཐུགས་རྗེ་ཡི། །བདག་ཉིད་ཅན་དེས་སྒྲིབ་པ་ལས་ནི་རྣམ་
པར་གྲོལ་བར་མཛད་དོ། །ཇི་ལྟར་ན་མདོག་མི་སྡུག་པའི་པདྨ་
ཁ་ཟུམ་པ་ལ་བདེ་བར་གཤེགས་པ་ནི། །དེ་ཡི་ཁོང་ན་གནས་
པ་ལྷ་ཡི་མིག་ཅན་གྱིས་མཐོང་ནས་པདྨའི་འདབ་མ་གཅོད་་་་་་
པར་བྱེད་པ་ལྟར།  ཾ།ཆགས་པ་དང་སྡང་བ་ལ་སོགས་པའི་དྲི་
མའི་སྦུབས་ཀྱིས་བསྒྲིབས་པའི་རྫོགས་པའི་སངས་རྒྱས་ཀྱི་སྙིང་་
པོ་འགྲོ་བ་ཀུན་ལ་ཡོད་པར་གཟིགས་ཏེ། །ཐུགས་རྗེ་དང་ལྡན་

394 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
པས་ཐུབ་པ་དེས་ཀྱང་དེ་བཞིན་དུ་སྒྲིབ་པ་དེ་ནི་འཇོམས་་་་་་་
པར་མཛད་དོ། །ཉོན་མོངས་པ་ནི་སྲོག་ཆགས་སྦྲང་མ་དང་འདྲ་
ལ་དེ་བཞིན་གཤེགས་པའི་སྙིང་པོ་ནི་སྦྲང་རྩི་ལྟ་བུ་སྟེ། །ཇི་ལྟར་ནཱ་
སྲོག་ཆགས་བུང་བའི་ཚོགས་ཀྱིས་བསྐོར་བའི་སྦྲང་རྩི་ནི། །
སྐྱེས་བུ་མཁས་པ་སྦྲང་རྩི་དེ་དོན་དུ་གཉེར་བ་ཡིས། །མཐོང་
ནས་དུ་བ་གཏོང་བ་ལ་སོགས་པའི་ཐབས་ཀྱིས་སྦྲང་རྩི་དེ་དང་་་་
སྲོག་ཆགས་ཀྱི་ཚོགས། །དེ་དག་ཀུན་ནས་བྲལ་བར་རབ་ཏུ་
བྱེད་པ་བཞིན་དུ། །དྲང་སྲོང་ཆེན་པོས་ཀུན་མཁྱེན་ཏེ་ཐམས་
ཅད་མཁྱེན་པའི་སྤྱན་གྱིས་ནི། །རིགས་ཁམས་སྦྲང་རྩི་དང་
འདྲ་བ་དེ་སེམས་ཅན་ཐམས་ཅད་ལ་ཡོད་པར་གཟིགས་ནས། །
རིགས་ཁམས་དེ་ཡི་སྒྲིབ་པ་སྦྲང་མ་དང་འདྲ་བ། །གཏན་དུ་རྩྭ་
བ་དྲུངས་ནས་རབ་ཏུ་སྤོང་བར་མཛད་པ་ཡིན་ནོ། །ཇི་ལྟར་
སྦྲང་རྩི་སྲོག་ཆགས་བྱེ་བ་ཁྲག་ཁྲིག་སྟོང་གིས་བསྒྲིབས་པའི་་་་
ནང་གི་སྦྲང་རྩི་དེ་དོན་དུ་གཉེར་བའི་མིས། ། སྦྲང་མ་དེ་དག་
བསལ་ཏེ་རང་གིས་ཇི་ལྟར་འདོད་པ་བཞིན་དུ་སྦྲང་རྩིའི་བྱ་་་་
བ་བྱེད་པ། །དེ་བཞིན་དུ་ལུས་ཅན་རྣམས་ལ་ཡོད་པའི་ཟག་
པའི་རང་བཞིན་དུ་མེད་པའི་ཤེས་པའི་ཁམས་ནི་སྦྲང་མའི་རྩི་་་་་
དང་འདྲ་ལ། །ཉོན་མོངས་པ་རྣམས་ནི་སྦྲང་མ་དང་འདྲ་བས་
དེ་འཇོམས་པ་ལ་མཁས་པའི་རྒྱལ་བ་ནི་སྐྱེས་བུ་བཞིན་ནོ། །

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽395
༈ ཡང༌། བ༵་ནས། ལྡེབ་ཕྲེང་། 9 བར། གཞུང་རྩ་བར། ཆགས་དང་སྡང་ད་ང་
རྨོངས་དང་དེའི། །ནས། སིལ་སྙན་རྣམས་ལས་ཁྱད་པར་འཕགས། །ཞེས་པའི་བར་རོ། །
གང་གི་དབང་དུ་བྱས་ནས་པདྨའི་སྦུབས་ལ་སོགས་པའི་དཔེ་
དགུ་བསྟན་པ་སེམས་ཀྱི་ཀུན་ནས་ཉོན་མོངས་པ་གང་ཞེ་ན།
འདོད་ཆགས་བག་ལ་ཉལ་གྱི་དང་ཞེ་སྡང་བག་ལ་ཉལ་གྱི་དང་་་་་
རྨོངས་པ་བག་ལ་ཉལ་གྱི་མཚན་ཉིད་ཀྱི་ཉོན་མོངས་པ་ས་བོན་
གསུམ་པོ་འཇིག་རྟེན་པའི་ལམ་གྱིས་འདོད་ཆགས་དང་བྲལ་བ་དག་
ནི་རྒྱུད་ལ་ཡོད་པ་དང་ས་བོན་གསུམ་པོ་འཕགས་པའི་ཡེ་ཤེས་ཀྱི་་་་
གཞོམ་བྱ་དེའི། ྋ །ཀུན་ལྡང་དྲག་པོ་འདོད་ཁམས་སྒྲུབ་བྱེད་
འདོད་ཁམས་པའི་རྒྱུད་ལ་ཡོད་པ་མི་སྡུག་པ་སྒོམ་པ་སོགས་ཀྱིས་་་་་་
གཞོམ་བྱ་དང་མ་རིག་པའི་བག་ཆགས་ཀྱིས་དགྲ་བཅོམ་པའི་རྒྱུད་
ལ་ཡོད་པ་ཟག་མེད་ཀྱི་ལས་དང་། ཡིད་ལུས་སྒྲུབ་བྱེད་ཡེ་ཤེས་ཀྱིས་
སོགས་དང་། སློབ་པ་སོ་སོའི་སྐྱེ་བོའི་རྒྱུད་ལ་ཡོད་པའི་མཐོང་
བས་ལམ་སྒྲིབ་བྱེད་སྤང་བར་བྱ་བ་དང་སློབ་པ་འཕགས་པའི་རྒྱུད་་་
ལ་ཡོད་པའི་སྒོམ་པའི་ལམ་གྱིས་སྤང་བར་བྱ་བ་དང་མཐར་ཐུག་་་་
པ་མ་གྱུར་པའི་བྱང་ཆུབ་སེམས་དཔའི་རྒྱུད་ལ་ཡོད་པ་མ་དག་་་་་་་
པའི་ས་ལ་བརྟེན་པ་དག་པའི་གཞོམ་བྱ་དང༌། །མཐར་ཐུག་པའི་
བྱང་ཆུབ་སེམས་དཔའི་རྒྱུད་ལ་ཡོད་པ་དག་པའི་ས་ལ་བརྟེན་པ་
ཡི་རྡོ་རྗེ་ལྟ་བུའི་གཞོམ་བྱ། །དྲི་མ་རྣམ་པ་དགུ་པོ་འདི་དག་པདྨ་

396 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
ཡི༑།སྦུབས་སོགས་ཀྱི་དཔེ་དགུ་པོས་ནི་རབ་ཏུ་བསྟན་ཏེ། །ཉེ་
བའི་ཉོན་མོངས་པ་བརྒྱད་ཁྲི་བཞི་སྟོང་གི་སྦུབས་ཀྱི་ནི། །དབྱེ་
བ་དག་བྱེ་བ་མཐའ་ལས་འདས་པ་ཡིན་ནོ། །ཆགས་པ་བག་
ཉལ་ལ་སོགས་པའི་དྲི་མ་དགུ་པོ་འདི། །མདོར་བསྡུས་ནས་
ནི་ཉོན་མོངས་ཀྱི་གོ་རིམ་ཇི་ལྟ་བ་བཞིན་དུ། །པདྨའི་སྦུབས་ལ་
སོགས་པ་ཡི། །དཔེ་དགུ་པོ་དག་གིས་ཡང་དག་པར་བསྟན་
ཏེ༑ །དྲི་མ་དགུ་པོ་འདི་དག་གིས་བྱིས་པ་རྣམས་དང༌། །
འཕགས་པ་དགྲ་བཅོམ་པ་རྣམས་དང་ཚོགས་སྦྱོར་དང་བཅས་་་
པའི་སློབ་པ་མཐོང་སྒོམ་བློ་ལྡན་བྱང་ཆུབ་སེམས་དཔའ་རྣམས། །
མ་དག་དག་པ་ལ་རིམ་བཞིན་དུ་བག་ཉལ་གསུམ་ཀུན་ལྡང་ཏེ་་་་་་་
བཞི་དང་མ་རིག་བག་ཆགས་ཀྱི་ས་གཅིག་དང་ནི། །མཐོང་སྒོམ་
གྱི་སྤང་བྱ་གཉིས་དང་མ་དག་པའི་ས་དང་དག་པའི་ས་ཡི་དྲི་མ་་་་་
གཉིས་ཀྱིས་མ་དག་པ་ཉིད་དོ། ་།ཆོས་དབྱིངས་མཐར་ཐུག་
མངོན་པའི་སོགས། ཡང་ཇི་ལྟར་འདོད་ཆགས་ལ་སོགས་པའི་ཉོན་
མོངས་པ་དགུ་པོ་འདི་དག་པདྨའི་སྦུབས་ལ་སོགས་པ་དང་འདྲ་ལ་་་
དེ་བཞིན་གཤེགས་པའི་ཁམས་སངས་རྒྱས་ཀྱི་གཟུགས་ལ་སོགས་པ་་
དང་ཆོས་མཐུན་པ་ཡིན་ཞེ་ན། ཇི་ལྟར་ན་པདྨ་མི་གཙང་བའི་
འདམ་ལས་སྐྱེས་པ་དེ། ྋ །དང་པོ་གསར་པའི་དུས་མདུན་དུ་
གྱུར་ན་ཡིད་དགའ་བར་གྱུར་པ་དང༌། །ཕྱིས་རྙིང་པར་གྱུར་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽397
ནས་དགའ་བ་མེད་པར་འགྱུར་བ། །འདོད་ཆགས་བག་ཉལ་
ཀྱི་དགའ་བ་ཡང་དེ་ཚུལ་མིན་ཡིད་བྱེད་ཀྱིས་དང་པོ་དགའ།
འགགས་ན་མི་དགའ་བཞིན་ནོ། །ཇི་ལྟར་ན་སྲོག་ཆགས་སྦྲང་
མ་ནི། །ཤིན་ཏུ་འཁྲུགས་ཏེ་མདུང་གིས་བརྡེག་པས་སྡུག་
བསྔལ་སྐྱེད་པ་ལྟར། །དེ་བཞིན་དུ་ཞེ་སྡང་བག་ཉལ་སྐྱེ་བས་ན།
རང་གཞན་གྱི་སྙིང་ལ་སྡུག་བསྔལ་སྐྱེད་པར་བྱེད་དོ། །ཇི་ལྟར་
ན་འབྲས་ལ་སོགས་པའི་སྙིང་པོ་ནི། །ཕྱི་རོལ་ནས་སྦུན་པས་
བསྒྲིབས་པས་མི་མཐོང་ལྟར། །དེ་བཞིན་དུ་སྙིང་པོའི་དོན་
མཐོང་བ་ལ། །མ་རིག་པའི་བག་ཉལ་སྒོ་ངའི་སྦུབས་ཀྱིས་
བསྒྲིབས་སོ། །ཇི་ལྟར་ན་མི་གཙང་བ་ནི་མི་རྣམས་ཀྱི་ཡིད་ལ་མི་
མཐུན་པ། །དེ་བཞིན་དུ་འདོད་པའི་ཁམས་ལ་ཆགས་དང་
བཅས་པ་རྣམས་ཀྱི། །འདོད་པ་བསྟེན་པའི་རྒྱུ་ཡིན་པའི་
ཕྱིར༑ །དུག་གསུམ་གྱི་ཀུན་ནས་ལྡང་བ་དྲག་པོ་ནི་མི་གཙང་བ་
དང་འདྲའོ། །ཡིད་འབྱུང་བའི་གནས་སོ། །ཇི་ལྟར་ན་ནོར་
གཏེར་ནི་ས་ཡིས་བསྒྲིབས་པས་ན། །མི་ཤེས་པས་ས་འོག་གི་
གཏེར་མི་མཐོང་བས་གཏེར་དེ་ལོངས་སྤྱོད་མི་ཐུབ་པ་ལྟར།
བཞིན་དུ་སྐྱེ་བོ་ཡོན་ཏན་གྱིས་དབུལ་བ་རྣམས་ལ་རང་བྱུང་་་་་་་
རྫོགས་པའི་སངས་རྒྱས་ཀྱི་སྙིང་པོ་ཉིད། །མ་རིག་པའི་བག་
ཆགས་ཀྱི་ས་ཡིས་བསྒྲིབས་ནས་མི་མཐོང་ལ། །ཇི་ལྟར་ན་ཨ

398 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
མྲའི་མྱུ་གུ་སོགས་རིམ་གྱིས་སྐྱེ་བས། །ས་བོན་གྱི་ཤུན་པ་རིམ་
གྱིས་གཅོད་པ་ལྟར། །དེ་བཞིན་དུ་ཆོས་ཀྱི་དེ་ཉིད་མངོན་སུམ་
དུ་མཐོང་བའི་ཡེ་ཤེས་སྐྱེ་བ་ཡིས། །མཐོང་སྤང་ཉོན་མོང་
རྣམས་ནི་བཟློག་པར་འགྱུར་རོ། །འཕགས་པའི་ལམ་བདེན་
བཞི་མཐོང་བ་དང་འབྲེལ་བ་ལས། །འཇིག་ཚོགས་ལ་ལྟ་བའི་
སྙིང་པོ་བཅོམ་ཟིན་པ་རྣམས་ཀྱི། །ལྷག་མ་སྒོམ་ལམ་ཡེ་ཤེས་
ཀྱིས་སྤང་བྱ་རྣམས་ནི། །གོས་ཧྲུལ་པོ་དག་དང་མཚུངས་པར་
བསྟན་ཏེ་སྤང་བར་སླའོ། །མ་དག་ས་བདུན་ལ་བརྟེན་པའི་དྲི་
མ་རྣམས་ནི། །རང་ལ་ཡོད་པ་མི་མཐོང་བས། མ་ཡི་མངལ་
སྦུབས་ཀྱི་དྲི་མ་དག་དང་མཚུངས་པས། །མངལ་སྦུབས་བྲལ་
བ་དང་འདྲ་བར་དག་སར་མི་རྟོག་པའི། །ཡེ་ཤེས་རྣམ་པར་
སྨིན་པ་ནི་འཁོར་ལོའི་བསྒྱུར་བ་བཞིན་འབད་རྩོལ་ལ་མི་ལྟོས་པ་་་
དང༌། །དག་པ་ས་གསུམ་དང་རྗེས་སུ་འབྲེལ་བའི་དྲི་མ་རྣམས་
ཆུང་ཞིང་སྤང་སླ་བས། །ས་འདམ་གྱིས་གོས་པ་བསལ་སླ་བ་
བཞིན་དུ་ཤེས་པར་བྱ་སྟེ། །བདག་ཉིད་ཆེན་པོ་རྒྱུན་མཐའ་
བའི་རྡོ་རྗེ་ལྟ་བུའི། །ཏིང་ངེ་འཛིན་གྱིས་གཞོམ་བྱ་ཡིན་ནོ། །
དེ་ལྟར་ཆགས་པ་ལ་སོགས་པའི་དྲི་མ་དགུ་པོ་འདི་དག །པདྨ་
ལ་སོགས་པ་དག་དང་མཚུངས་ལ། །སྒྲིབ་བྱའི་དཔེ་དོན་ཆོས་
མཐུན་འཆད་འགྱུར་རང་བཞིན་གསུམ་གྱིས་བསྡུས་པའི་ཕྱིར་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽399
དེ་བཞིན་གཤེགས་པའི་ཁམས་ནི། །སངས་རྒྱས་སོགས་དགུ་
དང་ཆོས་མཚུངས་སོ། །རང་བཞིན་རྣམ་པ་གསུམ་པོ་གང་ཞེ་ན།
སེམས་ཀྱི་རང་བཞིན་རྣམ་པར་བྱང་བའི་ཁམས་དེ་བཞིན་གཤེགས་་
པའི་སྙིང་པོ་འདི་ཡི་རང་བཞིན་རང་བྱུང་ཡེ་ཤེས་ཆོས་སྐུ་དང་།།
གཞན་དུ་མི་འགྱུར་བ་དེ་བཞིན་ཉིད་དང་སངས་རྒྱས་འགྲུབ་་་་་་
པའི་རིགས་ཀྱང་སྟེ། །དེ་ནི་དང་པོ་ཆོས་སྐུ་ལ་དཔེ་གསུམ་དང་
གཉིས་པ་དེ་བཞིན་ཉིད་ལ་གཅིག་གསེར་དང་ནི། །གསུམ་པ་
རིགས་ལ་དཔེ་ལྷག་མ་ལྔ་རྣམས་ཀྱིས་ནི་ཤེས་པར་བྱའོ། །ཆོས་
ཀྱི་སྐུ་དཔེ་དོན་གང་ཞེ་ན། ཆོས་སྐུ་རྣམ་པ་གཉིས་སུ་ཤེས་པར་
བྱ་སྟེ། །རྣམ་པར་མི་རྟོག་པའི་ཡེ་ཤེས་ཀྱི་སྤྱོད་ཡུལ་ཆོས་དབྱིངས་
ཤིན་ཏུ་དྲི་མ་མེད་པ་རྟོགས་པ་ཆོས་སྐུ་དང་། ཤིན་ཏུ་རྣམ་པར་
དག་པའི་ཆོས་ཀྱི་དབྱིངས་རྟོགས་པ་དེ་ཡི་རྒྱུ་མཐུན་པ་ནི་དོན་་
དམ་པའི་སྟོང་ཉིད་བདེན་པ་སྟོན་པའི་དབང་དུ་བྱས་ནས་བྱང་་་་་
ཆུབ་སེམས་དཔའི་སྡེ་སྣོད་ཟབ་མོ་བསྟན་པ་དང་། ཀུན་རྫོབ་ཀྱི་
བདེན་པའི་དབང་དུ་བྱས་ཏེ་རྒྱ་ཆེ་བ་མདོ་དང་དབྱངས་ཀྱིས་་་་་
བསྙད་པ་ལ་སོགས་པ་ས་ལམ་སོགས་མོས་པ་དང་འཚམས་པ་རྣམ་་་
པ་སྣ་ཚོགས་པའི་ཚུལ་ནི་སྟོན་པ་བསྟན་པ་ཆོས་སྐུའོ། །འཇིག་
རྟེན་ལས་འདས་པའི་ཕྱིར་འཇིག་རྟེན་ན། །རྟོགས་པ་ཆོས་ཀྱི་
སྐུ་འདི་ལ་མཚོན་ནུས་པའི་དཔེ་ནི་མི་དམིགས་པས། །པདྨའི་

400 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
ནང་གི་དེ་བཞིན་གཤེགས་པ་ཉིད་དང་ཁམས་ཀྱི་རང་བཞིན། །
འདྲ་བ་ཉིད་དུ་བསྟན་པ་ཡིན་ལ། །དོན་དམ་པའི་བདེན་པ་དེ་
འཇིག་རྟེན་གྱི་བློ་རགས་པའི་ཡུལ་མིན་པས་ཕྲ་མོ་གཏིང་དཔག་་་་་་
དཀའ་བས་ཟབ་མོའི་ཚུལ་གྱིས་བསྟན་པ་ནི། །སྦྲང་རྩི་ཐམས་
ཅད་རོ་མངར་བ་ཉིད་དུ་གཅིག་པ་བཞིན་ཏེ་རང་བཞིན་སྟོང་་་་་
པར་འདྲ། །རྣམ་པ་སྣ་ཚོགས་པ་ཀུན་རྫོབ་ཀྱི་བདེན་པའི་ཚུལ་
བསྟན་པ་ནི། །སྣ་ཚོགས་པའི་སྦུན་པས་བསྒྲིབས་པའི་སྙིང་པོ་
བཞིན་ཤེས་པར་བྱ་སྟེ། དེ་བཞིན་གཤེགས་པའི་ཆོས་ཀྱི་སྐུ་ལུས་པ་
མེད་པའི་སེམས་ཅན་གྱི་ཁམས་ལ་ཁྱབ་པའི་དབང་དུ་བྱས་ནས་་་་
སེམས་ཅན་འདི་དག་དེ་བཞིན་གཤེགས་པའི་སྙིང་པོ་ཅན་ནོ་ཞེས་་་་
བསྟུན་ཏོ། །ཆོས་རྣམས་ཀྱི་རང་བཞིན་ཉོན་མོངས་དང་འབྲེལ་བ་
ལྟར་སྣང་ཡང་ངོ་བོ་འགྱུར་བ་མེད་པ་དང་། །དགེ་བ་དང་
རྣམ་པར་དག་པའི་ཕྱིར། །དེ་བཞིན་གཤེགས་པའི་དེ་བཞིན་
ཉིད་སེམས་ཅན་རྣམས་ཀྱི་སྙིང་པོ་འདི་མཛེས་ཤིང་རིན་ཆེན་
གསེར་གྱི་ནི།།གཟུགས་དང་མཚུངས་པར་བརྗོད་པ་ཡིན། །
སེམས་ཀྱི་རང་བཞིན་རྣམ་པར་དག་པ་གཉིས་སུ་མེད་པའི་ཆོས་་་་་
ཉིད་ཉེ་བར་བཟུང་ནས་བཅོམ་ལྡན་འདས་ཀྱིས་འཇམ་དཔལ་་་་་་་
བདག་རྣམ་པར་དག་པས་སེམས་ཅན་ཐམས་ཅད་རྣམ་པར་དག་་
པར་རྟོགས་སོ། །བདག་རྣམ་པར་དག་པ་གང་ཡིན་པ་དང་སེམས་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽401
ཅན་ཐམས་ཅད་རྣམ་པར་དག་པ་གང་ཡིན་པ་འདི་ལ་གཉིས་སུ་་་་་
མེད་དེ་གཉིས་སུ་བྱར་མེད་དོ་ཞེས་གསུངས་སོ། །ས་འོག་གི་འབད་
མེད་གཏེར་དང་འབད་བཅོས་འབྲས་བུའི་ཤིང་བཞིན་དུ། །
རིགས་དེ་ནི་རྣམ་པ་གཉིས་སུ་ཤེས་པར་བྱ་སྟེ། །རང་བཞིན་དུ་
གནས་པའི་རིགས་ནི་འབད་པས་བསྒྲུབ་མ་དགོས་པར་ཐོག་མ་་་་་་
མེད་པ་ནས་རང་བཞིན་དུ་གནས་པ་ཆོས་དབྱིངས་རྣམ་དག་་་་་
རང་བཞིན་གྱི་རིགས་དང༌། །རྒྱས་པ་ལས་གྱུར་པའི་རིགས་ནི་ཐར་
པ་ཆ་མཐུན་གྱི་དགེ་རྩ་དེ་ལ་དམིགས་ཏེ་ཐོས་སོགས་ཀྱིས་ཡང་་་་་་་
དག་བླང་བ་ལས་སྐྱེས་པས་རྒྱས་འགྱུར་གྱི་རིགས་མཆོག་ཉིད་དོ།།
རིགས་འདི་གཉིས་ལས་འབྲས་བུས་སངས་རྒྱས་ཀྱི། །སྐུ་
གསུམ་ཐོབ་པར་འདོད་པ་ཡིན་ལ། །དེ་ཡང་རིགས་དང་པོའི་
ཆེས་མཐར་སྐུ་ནི་དང་པོ་སྟེ་ངོ་བོ་ཉིད་ཀྱི་སྐུ་དང་། །གཉིས་པ་
ཡིས་རྒྱས་འགྱུར་རིགས་བསོད་ནམས་མཐར་ཕྱིན་ནི་ཕྱི་མ་་་་་་་་་
གཟུགས་སྐུ་ལོངས་སྤྲུལ་གཉིས་འཐོབ་པར་བྱེད་དོ། །ངོ་བོ་ཉིད་
ཀྱི་སྐུ་མཛེས་པ་ནི། །རིན་ཆེན་གྱི་སྐུ་དང་འདྲ་བར་ཤེས་པར་
བྱ་སྟེ། །རང་བཞིན་གྱིས་ནི་གནས་པ་གསར་དུ་བྱས་པ་མིན་པ་
དང༌། །སྟོབས་ལ་སོགས་པའི་ཡོན་ཏན་རིན་ཆེན་གྱི་གཏེར་
ཡིན་པའི་ཕྱིར་རོ། །ཟབ་རྒྱས་ཀྱི་ཆོས་ཆེན་པོའི་རྒྱལ་སྲིད་ཀྱི་
འབྱོར་པའི་ཆེ་བ་དང་ལྡན་པའི་ཕྱིར། །དག་པར་སྣང་བ་ཐེག་པ་

402 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
ཆེན་པོའི་ཆོས་ལ་རྫོགས་པར་ལོངས་སྤྱོད་པའི་སྐུ་ནི་འཁོར་ལོས་་
སྒྱུར་བ་རིན་ཆེན་བདུན་དང་རྒྱལ་སྲིད་ལ་དབང་བ་བཞིན་ནོ།
ལོངས་སྐུའི་གཟུགས་བརྙན་གྱི་ནི་རང་བཞིན་ཡིན་པའི་ཕྱིར།
སྤྲུལ་པའི་སྐུ་ནི་གསེར་གྱི་གཟུགས་ལྟ་བུ་སྟེ། ཇི་སྐད་དུ། ཐོག་མ་
མེད་པའི་དུས་ཀྱི་ཁམས། །ཆོས་རྣམས་ཀུན་གྱི་གནས་ཡིན་ཏེ། །དེ་
ཡོད་པས་ན་འགྲོ་ཀུན་དང་། །མྱ་ངན་འདས་པ་ཐོབ་པ་ཡིན། །ཞེས་
གསུངས་སོ། །ལྷུན་གྲུབ་འདུས་མ་བྱས་པའི་རང་བྱུང་སངས་རྒྱས་
རྣམས་ཀྱི་ཡུལ་དོན་དམ་པ་སྙིང་པོ་དེ་ནི། །ལུང་ཚད་མ་ངེས་དོན་
ལ་ཡིད་ཆེས་ཀྱི་དད་པ་ཉིད་ཀྱིས་ཡིད་ཆེས་པ་ཙམ་གྱིས་རྟོགས་་་་
བྱ་ཡིན་ལ་གཞན་དུ་རང་གིས་ཇི་བཞིན་མིན་ནོ། །ཉི་མའི་དཀྱིལ་
འཁོར་འོད་འབར་བ་ཡང་མིག་མེད་པས་ནི་མཐོང་བ་མེད་་་་་
པ་བཞིན་ཏེ། །མདོར་བསྡུ་ན་གང་ཟག་བཞི་པོ་འདི་ནི་དེ་བཞིན་
གཤེགས་པའི་སྙིང་པོ་མཐོང་བ་ལ་མིག་དང་མི་ལྡན་པ་རྣམ་པར་་་་་
གཞག་པ་ཡིན་ཏེ་བཞི་གང་ཞེ་ན། སོ་སོ་སྐྱེ་བོ་དང་། ཉན་ཐོས་དང་།
རང་སངས་རྒྱས་དང༌། ཐེག་པ་ལ་གསར་དུ་ཞུགས་པའི་བྱང་ཆུབ་
སེམས་དཔའ་རྣམས་སོ། ་།སྟོང་པ་ཉིད་ཀྱི་ཚུལ་དུ་བརྗོད་པ་དེ་
བཞིན་གཤེགས་པའི་སྙིང་པོ་འདི་ལ་སྐྱོན་སྔར་ཡོད་བསལ་བྱ་་་་་་
ཀུན་ནས་ཉོན་མོངས་པའི་རྒྱུ་མཚན་ནི་ཅི་ཡང་མེད་དེ་གློ་བུར་
བའི་དྲི་མ་དང་བྲལ་བ་ནི་འདིའི་རང་བཞིན་ཡིན་པའི་ཕྱིར་རོ།

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽403
ཡོན་ཏན་གྱི་ཆ་གསར་དུ་གཞག་པར་བྱ་བ་རྣམ་པར་བྱང་བའི་རྒྱུ་་
མཚན་ཡོན་ཏན་ཅུང་ཟད་ཀྱང་མེད་དེ་རྣམ་པར་དབྱེ་བ་མེད་
པའི་ཆོས་དག་པའི་ཆོས་ཉིད་ནི་རང་བཞིན་ཡིན་པའི་ཕྱིར་རོ། །
ཁམས་ཀྱི་རང་བཞིན་སྒྲོ་སྐུར་བྲལ་བའི་ཡང་དག་པ་ཉིད་ལ་དེ་
མཐུན་ཡུལ་ཅན་དྲི་མ་མེད་པའི་ཤེས་རབ་ཀྱིས་ཡང་དག་པར་ལྟ་་་
སྟེ༑ །གོམས་པ་རབ་ཏུ་གྱུར་ན་ཡང་དག་མཐོང་ན་དེའི་བྱེད་ལས་
ནི་སྒྲིབ་གཉིས་ལས་རྣམ་པར་གྲོལ་བར་འགྱུར་རོ། །དབྱིངས་རང་
གི་ངོ་བོ་ལས་ཐ་དད་དུ་རྣམ་པར་དབྱེ་བ་དང་བཅས་པའི་འབྲལ་
རུང་མཚན་ཉིད་ཅན། །གློ་བུར་གྱི་ཉོན་མོངས་པ་དག་གིས་
ཁམས་འདི་སྟོང་གི། །རྣམ་པར་རང་དང་དབྱེ་བ་མེད་པ་
འབྲལ་མི་རུང་བའི་མཚན་ཉིད་ཅན། །སྟོབས་སོགས་བླ་ན་མེད་
པ་སངས་རྒྱས་ཀྱི་ཆོས་ཀྱིས་སྟོང་པ་མ་ཡིན་ནོ། །གདོད་ནས་ལྡན་
པས་སོ། །གང་ཞིག་གང་ན་མེད་པ་དེ་ནི་དེའི་སྟོང་ངོ་ཞེས་ཡང་དག་
པར་རྗེས་སུ་མཐོང་ལ་གང་ཞིག་དེར་ལྷག་པར་གྱུར་པ་དེ་ནི་དེ་ལ་་་་
རྟག་པར་ཡོད་དོ་ཞེས་ཡང་དག་པ་ཇི་ལྟ་བ་བཞིན་དུ་ཤེས་སོ། །
ཚིགས་སུ་བཅད་པ་འདི་གཉིས་ཀྱིས་ནི་སྒྲོ་འདོགས་པ་དང་སྐུར་
འདེབས་པའི་མཐའ་དང་བྲལ་བའི་ཕྱིར་ཕྱིན་ཅི་མ་ལོག་པ་སྟོང་པ་་་
ཉིད་ཀྱི་མཚན་ཉིད་བསྟན་ཏོ། ་།དེ་ལ་ཚུལ་གཅིག་པའི་ཆོས་ཀྱི་
དབྱིངས་དང་ཐ་མི་དད་པའི་ཡེ་ཤེས་ཀྱི་སྒོ་རྟོགས་ནས་འཇིག་རྟེན་་་

404 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
ལས་འདས་པའི་ཆོས་ཀྱི་སྐུའི་རང་བཞིན་གྱིས་ཡོངས་སུ་དག་པ་ལ་་
ལྟ་བ་གང་ཡིན་པ་འདི་ནི། གང་གིས་ན་ས་བཅུ་ལ་གནས་པའི་བྱང་
ཆུབ་སེམས་དཔས་དེ་བཞིན་གཤེགས་པའི་སྙིང་པོ་ཅུང་ཟད་མཐོང་་
ངོ་ཞེས་གསུངས་སོ། །སྨྲས་པ་གལ་ཏེ་དེ་ལྟར་ཆགས་པ་མེད་པའི་
མཐར་ཕྱིན་པའི་ས་ལ་གནས་པའི་འཕགས་པ་རྣམས་ཀྱིས་ཀྱང་་་་་་་
ཐམས་ཅད་རྟོགས་པ་མིན་ན་ལྟ་བར་དཀའ་བའི་ཁམས་འདི་བྱིས་་་་
པ་སོ་སོའི་སྐྱེ་བོ་ལས་བརྩམས་ཏེ་བསྟན་པ་འདི་ཡིས་ཅི་བྱ་ཞེ་ན།
བསྟན་པའི་དགོས་པ་བསྡུས་པའི་ཚིགས་སུ་བཅད་པ་གཉིས་ཏེ་་་་་་
གཅིག་གིས་ནི་དྲིས་ལ་གཉིས་པས་ནི་ལན་བཏབ་པའོ། །དང་པོ་དྲི་
བ་ནི་ཉོན་མོངས་པ་རྣམས་མི་བརྟན་རང་བཞིན་མེད་པས་སྤྲིན་་་་་
དང་འདྲ་བ་དང་ལས་ཉམས་སུ་མྱོང་ཡང་རང་བཞིན་མེད་པས་རྨི་
ལམ་གྱི་ལོངས་སྤྱོད་འདྲ་བ་དང་སྐྱེ་བ་ནི་སྣང་ཡང་རང་བཞིན་མེད་
པ་སྒྱུ་མ་བཞིན་དུ་རྒྱལ་བའི་བཀའ་བར་པ་ཡུམ་རྒྱས་འབྲིང་བསྡུས་
གསུམ་པོ་དེ་དང་དེར། །ཤེས་བྱ་ཐམས་ཅད་རྣམ་པ་ཀུན་ཏུ་
སྟོང་པའོ་ཞེས། །གསུངས་ནས་ཡང་འཁོར་ལོ་ཐ་མ་འདིར་
རྒྱལ་བ་རྣམས་ཀྱིས་སེམས་ཅན་རྣམས་ཀྱི་རྒྱུད་ལ། །སངས་
རྒྱས་ཀྱི་སྙིང་པོ་གདོད་ནས་ལྷུན་གྲུབ་ཏུ་ཡོད་ཅེས་ཅི་་་་་་་
གསུངས་མི་འགལ་ལམ་ཞེ་ན། །ལན་ནི་སེམས་ཞུམ་ནས་བྱང་
ཆུབ་ཀྱི་སེམས་མི་སྐྱེ་བ་དང་སེམས་ཅན་དམན་པ་རྣམས་ལ་་་་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽405
བརྙས་པ་དང་། །ཡང་དག་མིན་པའི་སྒྲིབ་པ་བདེན་པར་
འཛིན་པ་དང་ཡང་དག་པ་ཟག་པ་མེད་པའི་ཆོས་ལ་སྐུར་པ་་་་་་་
འདེབས་པ་དང་། །བདག་ལ་ཆགས་པ་ལྷག་པའི་སྐྱོན་ལྔ་
སེམས་ཅན་གང་དག་ལ། །ཡོད་པ་དེ་དག་གི་ཉེས་པ་དེ་སྤང་
བའི་དོན་དུ་སངས་རྒྱས་ཀྱི་སྙིང་པོ་ཡོད་པར་གསུངས་སོ། །
ཚིགས་སུ་བཅད་པ་འདིའི་དོན་ནི་མདོར་བསྡུ་ན་ཚིགས་སུ་བཅད་་་་་
པ་བཅུས་རིག་པར་བྱ་སྟེ། ཡང་དག་པའི་མཐའ་དེ་བཞིན་ཉིད་
ནི་སྐྱེ་བ་ལ་སོགས་པ་འདུས་བྱས་ཀྱི། །རྣམ་པ་ཐམས་ཅད་ཀྱིས་
དབེན་པ་ཡིན་སྟེ། །ཇི་ལྟར་ཞེ་ན། ཉོན་མོངས་པ་དང་ལས་
དང་རྣམ་པར་སྨིན་པའི་དོན་ནི། །སྤྲིན་ལ་སོགས་པ་བཞིན་
དུ་བརྗོད་དོ། །དེ་བཤད་པ་ནི། ཉོན་མོངས་པ་རྣམས་ནི་མ་གྲུབ་
པ་དང་ཁྱབ་པ་དང་གློ་བུར་བ་ཡིན་པས་སྤྲིན་དང་འདྲ་ལ་བྱ་བ་་་་་
ཡིན༑ །ལས་ནི་ཕྱིན་ཅི་ལོག་གིས་བསྐྱེད་པས་རྨི་ལམ་གྱི་ལོངས་
སྤྱོད་བཞིན་དང་། །ཉོན་མོངས་པ་དང་ལས་ཀྱི་རྣམ་པར་
སྨིན་པའི་འབྲས་བུ། །ཕུང་པོ་རྣམས་ནི་རྐྱེན་ལ་ལྟོས་པས་སྒྱུ་མ་
སྤྲུལ་པ་བཞིན་ནོ། །བཀའ་བར་པར་སྔར་ནི་ཆོས་ཐམས་ཅད་
སྣང་ཡང་རང་བཞིན་མེད་པ་དེ་ལྟར་རྣམ་པར་བཞག་ནས། །
སླར་ཡང་བླ་མའམ་ཕྱི་མའི་རྒྱུད་འདིར་ནི། །ཉེས་པ་ལྔ་དག་
སྤང་བའི་ཕྱིར་དུ། །དེ་བཞིན་གཤེགས་པའི་ཁམས་ཡོད་པ་ཉིད་

406 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
ཅེས་དཔེ་རྒྱུ་མཚན་རྣམ་གྲངས་དུ་མས་བསྟན་པ་ཡིན་ནོ། །ཉེས་
པ་འབྱུང་ཚུལ་འདི་ལྟར་དེ་བཞིན་གཤེགས་པའི་ཁམས་དེ་ནི་ཡོད་
པར་མ་བསྟན་ན་མ་ཐོས་པས། །རང་ལ་སངས་རྒྱས་པར་བྱེད་
པའི་རྒྱུ་ཡོད་པར་མ་རྟོགས་ནས་བདག་ལ་བརྙས་ཏེ་དམན་པར་་་་་
འཛིན་པའི་ཉེས་པ་ཡིས། །སེམས་ནི་ཞུམ་པ་འགའ་ཞིག་ལ་
སངས་རྒྱས་བྱ་སྙམ་པའི་། །བྱང་ཆུབ་ཀྱི་སེམས་ནི་སྐྱེ་བར་མི་
འགྱུར་ལ། །གང་ཟག་གང་ལ་སངས་རྒྱས་ཐོབ་འདོད་བྱང་ཆུབ་
ཀྱི་སེམས་སྐྱེས་པས། །དེའི་རྒྱུ་མཚན་གྱིས་བདག་ནི་གཞན་ལས་
མཆོག་བྱང་སེམས་ཉིད་ཅེས་རློམ་པས་ན། །བྱང་ཆུབ་ཀྱི་
སེམས་མ་སྐྱེས་པ་རྣམས་ལ། །སངས་རྒྱས་ཀྱི་ཁམས་མེད་ཅེས་
བདག་ལས་དམན་པའི་འདུ་ཤེས་རབ་ཏུ་འཇུག་གོ། །དེ་ལྟར་
སྙིང་པོ་མེད་པར་སེམས་པའི་གང་ཟག་དེ་ལ་ནི། །ཡང་དག་
པའི་གནས་ལུགས་ཀྱི་དོན་ཤེས་པ་མི་སྐྱེ་བ། །དེས་ན་ཡང་དག་
པ་མིན་པར་སྒྲོ་འདོགས་ཀྱི་ལྟ་བ་འཛིན་ཅིང༌། །ཡང་དག་པའི་
དོན་ནི་རིག་པར་མི་འགྱུར་རོ་སྟེ་མི་འགྱུར་བས་སྐུར་པ་འདེབས་་
སོ༑ །བཅོས་མ་འདུས་བྱས་པ་གློ་བུར་བ་ཉིད་དུ་འབྱུང་བའི་
ཕྱིར༑ །སེམས་ཅན་གྱི་ཉོན་མོངས་སོགས་སྐྱོན་དེ་ནི་དོན་ལ་མེད་
པས་ཡང་དག་པ་མིན་པས། །ཡང་དག་པ་ན་ཉེས་པ་དེ་རང་
བཞིན་གྱིས་བདག་མེད་པ་ཡིན་ལ། །ཡོན་ཏན་ནི་གདོད་ནས་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽407
རང་བཞིན་གྱིས་དག་པའི་ཆོས་ཉིད་ཅན་དུ་ཡོད་པ་ཡིན་ནོ། །
ཡང་དག་པ་མིན་པའི་ཉེས་པ་རང་བཞིན་གྱིས་གྲུབ་པར་འཛིན་
ཅིང༌། །ཡང་དག་པའི་ཡོན་ཏན་ལ་སྟོབས་སོགས་མེད་ཅེས་
སྐུར་པ་འདེབས་པས། །བློ་ལྡན་དེ་ནི་བདག་དང་སེམས་ཅན་
ལ༑ །སངས་རྒྱས་ཀྱི་སྙིང་པོ་ཅན་དུ་མཚུངས་པར་མཐོང་བའི་
བྱམས་པ་ཐོབ་པར་མི་འགྱུར་རོ། །ཉེས་པ་ཡོད་པར་གཟུང་བས་
སོ། །འདི་ལྟར་སེམས་ཅན་ཐམས་ཅད་ཁམས་རང་བཞིན་གྱིས་
དག་པ་བདེ་བར་གཤེགས་པའི་སྙིང་པོ་དང་ལྡན་པ་དེ་ནི་ཐོས་པ་་
ལས་རང་ཉིད་སངས་རྒྱས་འགྲུབ་རུང་བ་མཐོང་ནས་ལམ་བསྒྲུབ་་་་་
པ་ལ་སྤྲོ་བ་དང་སེམས་ཅན་གཞན་ལ་སྟོན་པ་བཞིན་དུ་གུས་པ་་་
དང༌། །ཀུན་རྫོབ་དྲི་མ་རྣམས་གདོད་ནས་དག་པར་རང་བཞིན་
མེད་པར་ཤེས་པའི་ཤེས་རབ་དང་ཡོན་ཏན་རང་བཞིན་ཉིད་ཀྱིས་
ལྡན་པར་རྟོགས་པའི་ཡེ་ཤེས་དང་བདག་གཞན་མཉམ་པར་ཤེས་་་་
པའི་བྱམས་པ་ཆེན་པོ་སྐྱེའོ། །ཕན་ཡོན་གྱི་ཆོས་ལྔ་པོ་དེ་སྐྱེ་བའི་
ཕྱིར་དེ་ལས་ནི། །བདག་ལ་བརྙས་པའི་ཁ་ན་མ་ཐོ་བ་མེད་པ་
དང་སེམས་བསྐྱེད་པ་དང་མ་བསྐྱེད་པ་ཐམས་ཅད་ཁམས་ཡོད་པར་
དམན་ལྷག་མཚུངས་པར་ལྟའོ།ྋ །སྒྲིབ་པ་ཡེ་ནས་མེད་པས་སྐྱོན་
མེད་པ་དང་ཟག་པ་མེད་པའི་ཆོས་ཀྱི་ཡོན་ཏན་དང་ལྡན་པ་་་་་་་་
གནས་ལུགས་ཤེས་པ་དང༌། །བདག་དང་སེམས་ཅན་སྙིང་པོ་

408 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
ཅན་དུ་མཚུངས་པར་ཤེས་ཏེ་བྱམས་པ་ཆེན་པོ་སྐྱེས་པ་ལས།
འབྲས་བུ་སངས་རྒྱས་ཉིད་ནི་མྱུར་དུ་འཐོབ་པར་འགྱུར་རོ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་དཀོན་མཆོག་གི་་་
རིགས་སམ་འབྱུང་ཁམས་རྣམ་པར་དབྱེ་བ་ལས། དེ་བཞིན་
གཤེགས་པའི་སྙིང་པོའི་སྐབས་ཏེ་དང་པོའོ།། །།
དེ་ལ་དྲི་མ་མེད་པའི་དེ་བཞིན་ཉིད་གང་ཞེ་ན། སངས་རྒྱས་
བཅོམ་ལྡན་འདས་རྣམས་ཟག་པ་མེད་པའི་དབྱིངས་ལ་དྲི་མའི་རྣམ་
པ་ཐམས་ཅད་དང་བྲལ་བའི་ཕྱིར་གནས་ཡོངས་སུ་གྱུར་པར་རྣམ་་་་
པར་བཞག་པ་གང་ཡིན་པའོ། །དེ་ཡང་དོན་བརྒྱད་ཀྱིས་རྣམ་པར་
བཞག་པ་ཡིན་ཏེ། དག་པ་གཉིས་ལྡན་བྱང་ཆུབ་ནི། ངོ་བོ་ཉིད་
ཀྱིས་རྣམ་པར་དག་པའི་དོན་དང་མཉམ་རྗེས་ཀྱི་ཡེ་ཤེས་འདི་ལ་་
བརྟེན་ནས་འབྲས་བུ་ཐོབ་པ་རྒྱུའི་དོན་དང་ཉོན་མོངས་པ་དང་་་
ཤེས་བྱའི་སྒྲིབ་པ་དང་བྲལ་བ་འབྲས་བུའི་དོན་དང་རང་དང་་་་
གཞན་གྱི་དོན་བསྒྲུབ་པ་ལས་ཀྱི་དོན་དང་། །དོན་གཉིས་བསྒྲུབ་
པ་དེ་ཡི་རྟེན་ཡོན་ཏན་དང་ལྡན་པའི་དོན་དང་བྱང་ཆུབ་དེ་ཟབ་་
ཆོས་ཀྱི་སྐུ་དང་རྒྱ་ཆེ་བ་ལོངས་སྤྱོད་རྫོགས་པའི་སྐུ་དང་། །
བདག་ཉིད་ཆེན་པོ་སྤྲུལ་པའི་སྐུ་སྟེ་སྐུ་གསུམ་གྱི་དབྱེ་བའི་འཇུག་་
པའི་དོན་དང་སྐུ་གསུམ་དེ་ཡང་ནི། །སྲིད་པ་ཇི་སྲིད་པའི་དུས་
ཏེ་རྟག་པའི་དོན་དང་ཇི་ལྟེ་བ་ཉིད་སངས་རྒྱས་ལས་གཞན་གྱིས་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽409
མི་རྟོགས་པས་བསམ་གྱིས་མི་ཁྱབ་པའི་དོན་ནོ། །སྡོམ་ནི། ངོ་བོ་
དང་རྒྱུ་དང་འབྲས་བུ་དང༌། །ལས་དང་ལྡན་པ་དང་འཇུག་
པ་དང་། །དེ་རྟག་པ་དང་བསམ་གྱིས་མི་ཁྱབ་པ་ཉིད་ཀྱིས། །
སངས་རྒྱས་ཀྱི་ས་ནི་རྣམ་པར་བཞག་གོ། །དེ་ལ་སངས་རྒྱས་
ཉིད་དང་དེ་ཐོབ་པའི་ཐབས་ལ་ངོ་བོའི་དོན་དང་རྒྱུའི་དོན་ལས་་་་་
བརྩམས་ཏེ་ཚིགས་སུ་བཅད་པ། སེམས་རང་བཞིན་གྱི་འོད་
གསལ་ཞེས་བརྗོད་པའི་ཡོན་ཏན་དང་སྤང་བ་གང་ཡིན་པ་དེ་ནི་
ཉི་མ་དང་ནམ་མཁའ་བཞིན་དུ་གློ་བུར་གྱི་སྒྲིབ་པ། །ཉོན་
མོངས་པ་དང་ཤེས་བྱའི་སྒྲིབ་པའི་སྤྲིན་ཚོགས་སྟུག་པོ་ལྟ་བུའི་་་
སྒྲིབ་པ་ཡིས་ནི་བསྒྲིབས་པར་གྱུར་པ། །དྲི་མ་མེད་པའི་སྤངས་
པ་དང་སངས་རྒྱས་ཏེ་རྟོགས་པ་ནི་སྟོབས་སོགས་ཡོན་ཏན་ཀུན་་
དང་ལྡན་པ་སྐྱེ་བ་མེད་པས་རྟག་པ་འཆི་བ་མེད་པས་བརྟན་པ་རྒུ་
བ་མེད་པས་གཡུང་དྲུང་ཉིད་ཡིན་ལ་སངས་རྒྱས་ཉིད། །དེ་ནི་
མཉམ་བཞག་ཇི་ལྟའི་དོན་ལ་དམིགས་པའི་ཆོས་ལ་མི་རྟོག་ཡེ་་་་
ཤེས་དང་རྗེས་ཐོབ་ཇི་སྙེད་པའི་དོན་ལ་དམིགས་པའི་ཤེས་བྱ་རྣམ་་
པར་འབྱེད་པའི་ཡེ་ཤེས་དག་ལ་བརྟེན་ནས་མངོན་གྱུར་དུ་་་
འཐོབ་བོ། །ཚིགས་སུ་བཅད་པ་འདིའི་དོན་ནི་མདོར་བསྡུ་ན་
ཚིགས་སུ་བཅད་པ་བཞིས་རིག་པར་བྱ་སྟེ། དོན་དམ་པའི་སངས་
རྒྱས་ཉིད་ནི་དབྱེར་མེད་པ་གནས་པ་རྟོགས་པ་དང་། །གློ་བུར་

410 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
དྲི་མ་དག་པའི་ཆོས་ཀྱིས་རབ་ཏུ་ཕྱེ་བ་ཡིན་པས། །རང་བཞིན་
གྱིས་འོད་གསལ་བ་ཉི་མ་དང་ནམ་མཁའ་བཞིན་ཏེ་རིམ་བཞིན་་་
རྟོགས་པའི་ཡེ་ཤེས་དང་། །སྤངས་པ་གཉིས་ཀྱི་མཚན་ཉིད་
དོ༑ །སྤངས་རྟོགས་མཐར་ཕྱིན་ལ་སངས་རྒྱས་ཞེས་བྱའོ། །དེ་ལས་
ཡོན་ཏན་གྱི་དབང་དུ་བྱས་ཏེ་སེམས་ཀྱི་རང་བཞིན་འོད་གསལ་བ་
རྒྱུ་རྐྱེན་གྱིས་བྱས་པ་མིན་པ་ཟག་མེད་ཆོས་ཀྱི་དབྱིངས་དབྱེར་་་་
མེད་པར། །འཇུག་པ་ཅན་ཡོན་ཏན་གྱི་གྲངས་གང་གཱའི་ཀླུང་
གི་ནི། །བྱེ་མའི་རྡུལ་ལས་འདས་པའི་ཕྱིར་སངས་རྒྱས་ཀྱི། །
ཡོན་ཏན་མ་ལུས་པའི་ཆོས་རྣམས་ཀུན་དང་གདོད་ནས་ལྷུན་་
གྲུབ་ཏུ་ལྡན་པ་ཉིད་དོ། །སྤངས་པའི་དབང་དུ་བྱས་ནས་གློ་བུར་
བྲལ་དག་ནི། སྒྲིབ་བྱེད་ཀྱི་དྲི་མ་རྣམས་རང་བཞིན་གྱིས་ནི་
བདེན་པར་མ་གྲུབ་པ་དང༌། །མ་དག་པའི་གནས་སྐབས་ཐམས་
ཅད་ཁྱབ་པ་དང་གློ་བུར་བ་སྤང་རུང་ཡིན་པ་ཉིད་ཀྱིས། །ཉོན་
མོངས་པ་དང་ཤེས་བྱའི་སྒྲིབ་པ་གཉིས་པོ་སེམས་ཀྱི་གཤིས་དེར་
མ་ཞུགས་པས། །སྤྲིན་དང་འདྲ་བར་སྒྲིབ་བྱེད་དུ་བརྗོད་པ་
ཡིན་ལ། །གེགས་སྒྲིབ་པ་དེ་གཉིས་དང་བྲལ་བ་བྱེད་པ་ཡི། །རྒྱུ་
ནི་ཡེ་ཤེས་གཉིས་ཡིན་ཏེ། །མཉམ་བཞག་མི་རྟོག་པ་དང་དེ་
ཡི་ནི། །རྗེས་ལས་ཐོབ་པ་དེ་ནི་ཤེས་བྱ་ཇི་སྙེད་པ་འབྱེད་པའི་ཡེ་
ཤེས་སུ་འདོད་དོ། །དྲི་མ་མེད་པའི་རྣམ་པར་དག་པ་འབྲས་བུའི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽411
དོན་ལས་བརྩམས་ཏེ་ཚིགས་སུ་བཅད་པ། འདོད་ཆགས་ལས་གྲོལ་
དྲི་མ་མེད་པའི་ཆུ་དང་ལྡན་པ་རིམ་པར་རྒྱས་པའི་བརླངས་་་་་་་་
ཁེབས་པའི་མཚོ་མཛེས་པ་བཞིན་དང༌། །ཞེ་སྡང་ལས་གྲོལ་བ་
སྒྲ་གཅན་གདུག་པའི་ཁ་ནས་ཐར་བའི་ཟླ་བ་ཉ་བ་ལྟ་བུ་དང་་
སྟེ་བྱམས་བརྩེའི་སྣང་བརྙན་ནོ། །སྤྲིན་ཚོགས་སྟུག་པོ་ཉོན་
མོངས་པར་བྱེད་པ་གཏི་མུག་དག་ལས་གྲོལ་བའི་ཉི་མ་ལྟ་བུར་་
ནི༑ །དྲི་མ་མེད་པའི་མཁྱེན་གཉིས་སྟེ་ཟག་པ་མེད་པའི་ཡོན་ཏན་
དང་ལྡན་པའི་ཕྱིར་འོད་ཟེར་གྱི་སྣང་བ་དང་ལྡན་པ་ནི་སངས་་་
རྒྱས་དེ་ཉིད་དོ། །སྒྲིབ་བྱེད་པདྨ་དང་བྲལ་བའི་ཐུབ་པ་ཁྱུ་
མཆོག་དེ་བཞིན་གཤེགས་པ་སངས་རྒྱས་ཀྱི་སྐུ་དང་སྦྲང་མ་དང་
བྲལ་བའི་སྦྲང་རྩི་དང་ཤུན་པ་དང་བྲལ་བའི་སྙིང་པོ་དང༌། །
ལྗན་ལྗིན་དང་བྲལ་བའི་རིན་ཆེན་གསེར་དང་ས་དང་བྲལ་བའི་་་
གཏེར་དང་ས་བོན་ལས་སྐྱེས་པའི་ཤིང་ལྗོན་པ་བཞིན་དང༌། །
གོས་ཧྲུལ་དང་བྲལ་བའི་དྲི་མེད་རིན་ཆེན་ལས་བྱས་པའི་བདེ་་་་
བར་གཤེགས་པའི་སྐུ་དང་ནི། །མངལ་སྦུབས་དང་བྲལ་བའི་ས་
བདག་དང་ས་འདམ་དང་བྲལ་བའི་གསེར་གྱི་གཟུགས་དང་་་་
འདྲ་བའི་དབྱིངས་མངོན་སུམ་དུ་གྱུར་པའི་རྒྱལ་བ་ཉིད་དོ། །
ཚིགས་སུ་བཅད་པ་གཉིས་པོ་འདིའི་དོན་མདོར་བསྡུ་ན་ཚིགས་སུ་་་་
བཅད་པ་བརྒྱད་ཀྱིས་རིག་པར་བྱ་སྟེ། ཆུ་མཚོ་ལ་སོགས་པ་

412 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
བཞིན་དུ་འདོད་ཆགས་ལ་སོགས་པ་ཞེས་ཞེ་སྡང་དང་གཏི་མུག་་
སྟེ༑ །གློ་བུར་གྱི་ཉོན་མོངས་པ་དག་པ་ནི། །རྒྱུ་མང་དུ་ཡོད་ཀྱང་
མདོར་ན་མཉམ་བཞག་རྣམ་པར་མི་རྟོག་པའི་ཡེ་ཤེས་ཀྱི་ཉོན་་་་་་
སྒྲིབ་དང་བྲལ་བའི། །འབྲས་བུ་ཡིན་པར་རབ་ཏུ་བརྗོད་དོ། །
ཡོན་ཏན་གྱི་རྣམ་པ་མ་ལུས་པ་ཀུན་གྱི་མཆོག་དང་ལྡན་པའི། །
སངས་རྒྱས་ཀྱི་སྐུ་ནི་ངེས་པར་ཐོབ་པ། །དེ་ནི་རྗེས་ལས་ཐོབ་
པ་ཡི། །ཤེས་བྱ་འབྱེད་པའི་ཡེ་ཤེས་ཀྱི་འབྲས་བུ་ཤེས་སྒྲིབ་སྤང་
བའི་བྲལ་འབྲས་ཡིན་པར་རབ་ཏུ་སྟོན་ཏེ། །རང་རྒྱུད་ཁམས་
གསུམ་ལ་འདོད་ཆགས་ཀྱི་རྡུལ་ནི་སྤང་བའི་ཕྱིར་དང་། །
གཞན་རྒྱུད་གདུལ་བར་བྱ་བ་ཡི་ནི་པདྨ་ལ་ཆོས་བསྟན་པས། །
བསམ་གཏན་གྱི་ཆུ་ནི་འབབ་པ་ཞི་ལྷག་གིས་བརླན་པར་བྱེད་་་་་་
པའི་ཕྱིར་སངས་རྒྱས་དེ་ནི། །ཆུ་དག་པར་པདྨས་ཁེབས་པའི་
རྫིང་བུ་ལ་ཕན་འདོགས་པ་དང་མཚུངས་པ་ཉིད་དོ། །རང་རྒྱུད་
ཞེ་སྡང་གི་སྒྲ་གཅན་ལས་གྲོལ་བས། · །གཞན་ལ་སྙིང་རྗེ་དང་
བྱམས་པ་ཆེན་པོའི་འོད་ཟེར་གྱིས། །འགྲོ་བ་ཐམས་ཅད་ལ་
ཁྱབ་པའི་ཕྱིར་ན་སངས་རྒྱས་དེ་ནི། །དྲི་མ་མེད་པའི་ཟླ་བ་ཉ་
གང་བ་བཞིན་ནོ། །རང་རྒྱུད་གཏི་མུག་གི་སྤྲིན་ཚོགས་ལས་
རྣམ་པར་གྲོལ་བས། །གཞན་རྒྱུད་གདུལ་བྱའི་འགྲོ་བར་རང་
སྐལ་བཞིན་ཡེ་ཤེས་ཀྱི་འོད་ཟེར་གྱིས། །རྨོངས་པའི་མུན་པ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽413
སེལ་བའི་ཕྱིར་སངས་རྒྱས་ཉིད། །དེ་ནི་དྲི་མ་མེད་པའི་ཉི་མ་
བཞིན་ནོ། །རང་གིས་གཞན་གང་ལ་ཡང་མི་མཉམ་པ་རྫོགས་
པའི་སངས་རྒྱས་དང་མཉམ་པའི་ཡོན་ཏན་གྱི་ཆོས་ཡིན་པའི་་་་་
ཕྱིར་དང༌། །གཞན་གདུལ་བྱ་ལ་དམ་པའི་ཆོས་ཀྱི་རོ་ནི་སྦྱིན་པ་
མཛད་པའི་ཕྱིར་དང་། །རང་གཏི་མུག་གི་ཤུན་པ་དང་ནི་བྲལ་
བའི་ཕྱིར་སངས་རྒྱས་དེ་ནི། །བདེ་གཤེགས་དང་སྦྲང་རྩི་དང་
སྙིང་པོ་རྣམས་བཞིན་ནོ། །རང་བཞིན་གྱིས་དག་པའི་ཕྱིར་དང་
ཡོན་ཏན་གྱི་རྫས་ཀྱིས་ནི། །འགྲོ་བའི་དབུལ་བ་སེལ་བར་
བྱེད་པའི་ཕྱིར་དང༌། །གདུལ་བྱར་རྣམ་པར་གྲོལ་བའི་འབྲས་
བུ་འབྱིན་པར་བྱེད་པའི་ཕྱིར་ན། །གསེར་བཟང་པོ་དང་མི་
ཟད་པ་རིན་པོ་ཆེའི་གཏེར་དང་ཤིང་ལྗོན་པ་བཞིན་ནོ། །རིན་
ཆེན་ལྟ་བུའི་ཡོན་ཏན་གྱི་ཆོས་ཀྱི་སྐུ་ཡིན་པའི་ཕྱིར་དང༌། །རྐང་
གཉིས་ཀྱི་བདག་པོའི་འདྲེན་པ་མཆོག་ཡིན་པའི་ཕྱིར་དང༌། །
རིན་ཆེན་ལས་གྲུབ་པའི་རྣམ་རོལ་སྣ་ཚོགས་པའི་གཟུགས་ཀྱི་་་་་
རྣམ་པ་ཡིན་པའི་ཕྱིར་ན། །སངས་རྒྱས་དེ་ནི་རིན་ཆེན་གྱི་སྐུ་
དང་འཁོར་ལོས་སྒྱུར་བའི་རྒྱལ་པོ་དང་གསེར་གྱི་གཟུགས་རང་་
རང་སྒྲིབ་བྱེད་བྲལ་བ་བཞིན་ནོ། །རང་དང་གཞན་གྱི་ཕུན་སུམ་
ཚོགས་པ་དེས་ལས་ཀྱི་དོན་ལས་བརྩམས་ཏེ། རྣམ་གྲོལ་གྱི་སྐུ་ནི་
ཟག་པ་མེད་པའི་སྤང་བ་དང་ཆོས་སྐུ་ནི་ཇི་ལྟ་བ་དང་ཇི་སྙེད་པ་་་་

414 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
མཁྱེན་པས་ཤེས་བྱ་ཐམས་ཅད་ལ་ཁྱབ་པ་རྟོགས་པ་དང་ནི་གཉིས་་
ཀྭ་ཡང་གཏན་དུ་འཇིག་པ་མེད་པའི་ཆོས་ཅན་ཏེ། ྋ །རྒ་བ་དང་
ན་བ་དང་སྐྱེ་བ་དང་འཆི་བ་དག་ལས་གྲོལ་བས་རིམ་བཞིན་བརྟན་
པ་དང་ཞི་བ་དང་རྟག་པ་དང་འཕོ་བ་མེད་པས་གཟུགས་སྐུ་་་་་་
གཉིས་གཞན་དོན་གྱི་གནས་ཡིན་ནོ། །དེ་ཡང་དེ་བཞིན་
གཤེགས་པ་ནི་གོ་སྐབས་འབྱེད་པའི་ནམ་མཁའ་བཞིན་དུ་དམ་་
པ་སྟེ་མཆོག་ཏུ་གྱུར་པ་ཡི། །དབང་པོ་དྲུག་གི་དོན་ཏེ་སོ་སོའི་
སྤྱོད་ཡུལ་གྱི་དོན་ཡུལ་ཉམས་སུ་མྱོང་བའི་རྒྱུ་ཡིན་ནོ། །དེ་ཡང་
འདི་ལྟར་གདུལ་བྱ་རྣམས་ཀྱི་མིག་གིས་འབྱུང་བའི་རྡུལ་བསགས་་་
པ་མེད་པའི་གཟུགས་ཀྱི་སྐུའི་དོན་བལྟ་བ་དང་རྣ་པས་ཆོས་ཀྱི་་་
གཏམ་བཟང་ནི། །གཙང་མ་མཉན་པ་དང་སྣས་བདེ་བར་
གཤེགས་པའི་ཚུལ་ཁྲིམས་ཀྱི། །དྲི་གཙང་མ་སྣོམ་པ་དང་ལྕེས་
འཕགས་པ་ཆེན་པོ་རྣམས་ཀྱི་དམ་ཆོས་ཀྱི་རོ། །བདུད་རྩི་ལྟ་བུ་
མྱོང་བ་དང་ལུས་ཀྱིས་ཏིང་ངེ་འཛིན་ལས་སྐྱེས་པའི་ཤིན་སྦྱང་གི་་
རེག་བདེ་ཉམས་སུ་མྱོང་བ་དང་། །ཡིད་ཀྱིས་ཆོས་ཐམས་ཅད་
ཀྱི་གནས་ལུགས་རང་གི་ངོ་བོ་ཉིད་ཀྱིས་སྐྱེ་བ་མེད་པས་ཟཐབས་་་་་་
པའི་སྟོང་པ་ཉིད་ཀྱི་ཚུལ་ཡང་ཡང་དག་དག་པརཔར།། །རྟོགས་པའི་རྒྱུར་
གྱུར་པ་ཡིན་ལ་དོན་དམ་དཔྱོད་པའི་རིགས་པས་ཞིབ་མོར་་་་་་་་
བསམ་ཤིང་དཔྱད་པ་ན། །གཞན་དོན་མཐར་ཐུག་དོན་དམ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽415
ཟག་པ་མེད་པའི་བདེ་བ་བསྐྱེད་པར་མཛད་པའི་དེ་བཞིན་་་་་་་
གཤེགས་པ་ནི་སྤྲོས་པ་མེད་པས་ནམ་མཁའ་བཞིན་དུ་འབྲས་་་་
བུ་སྐྱེད་པའི་རྒྱུ་མཚན་རྣམས་དང་བྲལ་བ་ཡིན་ནོ། །བསམ་མི་
ཁྱབ་བོ། །ཚིགས་སུ་བཅད་པ་གསུམ་པོ་འདིའི་དོན་མདོར་བསྡུ་ན་
ཚིགས་སུ་བཅད་པ་བརྒྱད་ཀྱིས་རིག་པར་བྱའོ། ྋ།བྱེད་ལས་མང་
ཡང་མདོར་ན་སློབ་ལམ་གྱི་ཡེ་ཤེས་གཉིས་པོ་ཡི། །ལས་སུ་
འབྲས་བུ་གཉིས་པོ་འདི་ནི་ཤེས་པར་བྱ་སྟེ། །སྤང་བྱ་ལས་གྲོལ་
བའི་སྐུ་ནི་མཉམ་བཞག་གིས་ཉོན་སྒྲིབ་སྤངས་པ་ཡོངས་སུ་་་
རྫོགས་པ་དང༌། །རྗེས་ཐོབ་ཀྱིས་ཤེས་སྒྲིབ་སྤངས་པས་སྟོབས་ལ་
སོགས་པའི་ཡོན་ཏན་གྱི་ཆོས་ཀྱི་སྐུ་ནི་རྟོགས་པ་རྩལ་སྦྱོང་བ་་་་་་་་
མཐར་ཕྱིན་པའོ། །འབྲས་བུ་ནི། རྣམ་གྲོལ་གྱི་སྐུ་དང་ཆོས་ཀྱི་སྐུ་
དག་ནི། །སོ་སོར་ཆོས་རང་དོན་གྱི་ལས་རེ་རེ་སྟེ་རྣམ་པ་གཉིས་
དང་ཐུན་མོང་དུ་རྣམ་པ་གཅིག་དང་ལྡན་པ་ཤེས་པར་བྱ་སྟེ། །
རྣམ་པར་གྲོལ་བའི་སྐུ་ནི་སྤང་བ་རྫོགས་པས་ཟག་པ་མེད་པའི་་་་་
ཕྱིར་དང་ཆོས་ཀྱི་སྐུ་ནི་རྟོགས་པ་སྦྱང་བས་མཁྱེན་པས་ཤེས་བྱ་ཀུན་
ལ་ཁྱབ་པའི་ཕྱིར་དང༌། །གཉིས་ཀ་ཡང་རྒྱུ་རྐྱེན་འདུས་མ་བྱས་
ཕྱིར་གནས་ཉིད་ཀྱི་རང་དོན་གཞན་དོན་གྱི་ཕྱིར་རོ། །དེ་ཡང་
ཟག་མེད་ཅེས་པ་ཉོན་མོངས་པ་རྣམས་ནི་བག་ཆགས་དང་། །
བཅས་པ་འགགས་པའི་ཕྱིར་ཟག་པ་མེད་པ་དེ་འགྲུབ་བོ། །ཇི་

416 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
ལྟ་མཁྱེན་པས་ཆགས་པ་མེད་ཅིང་ཇི་སྙེད་མཁྱེན་པས་ཐོགས་པ་་་
མེད་པའི་ཕྱིར། །ཡེ་ཤེས་ཀྱིས་ཤེས་བྱ་ཁྱབ་པ་ཉིད་དུ་འདོད་
དོ༑ །དེ་གཉིས་དུས་གཏན་དུ་འཇིག་པ་མེད་པ་ཡི། །རང་
བཞིན་ཡིན་པའི་ཕྱིར་འདུས་མ་བྱས་སོ། །དེ་ལ་འཇིག་པ་མེད་
པ་ཉིད་ནི་འདུས་མ་བྱས་པའི་རྒྱུ་མཚན་མདོར་བསྟན་པ་སྟེ། །
བརྟན་པ་ལ་སོགས་པ་ཞི་རྟག་འཕོ་མེད་རྣམས་ཀྱིས་ནི་དེ་རྒྱུས་་་
པར་བཤད་དོ། །འཇིག་པ་ནི་ཚུལ་རྣམ་པ་བཞིར་ཤེས་པར་བྱ་
སྟེ༑ །བརྟན་པ་ལ་སོགས་པ་དག་ལས་བཟློག་པའི་ཕྱིར་རོ། །
བཞི་གང་ཞེ་ན། ྋ །མྱགས་པ་སྟེ་ཟག་མེད་ལས་ཀྱི་འདུ་བྱེད་སྨིན་
ནས་རྒས་པ་དང་མ་རིག་རྣམ་པར་འགྱུར་བ་སྟེ་ན་བ་དང་སྲིད་པ་
སྔ་མའི་རྒྱུན་ཆད་པ་སྟེ་ཡིད་ཀྱི་ལུས་འགྱུར་ནས་ཕྱི་མ་འགྲུབ་པའི་་་
སྐྱེ་བ་དང་། །བསམ་གྱིས་མི་ཁྱབ་པར་འགྱུར་བའི་འཆི་འཕོ་བ་
སྟེ༑ །དེ་མེད་པའི་ཕྱིར་ན་བརྟན་པ་དང་ཞི་བ་དང་། །རྟག་པ་
དང་འཕོ་བ་མེད་པ་ཤེས་པར་བྱའོ། །གཞན་དོན་རྒྱས་བཤད།
དྲི་མ་མེད་པའི་ཡེ་ཤེས་དེ་ནི་གདུལ་བྱའི་རྒྱུད་ལ་དཀར་པོ་ཡི། །
ཆོས་ཀྱི་རྟེན་ཡིན་པའི་ཕྱིར་ན་གཞན་དོན་གྱི་གནས་ཡིན་ནོ།
ཇི་ལྟར་ན་རྒྱུ་མིན་པའི་རང་བཞིན་འདུས་མ་བྱས་ཀྱི་ནམ་མཁའ་
ནི༑ །གཟུགས་མཐོང་བ་དང་སྒྲ་ཐོས་པ་དང་ནི་དྲི་ཚོར་བ་
དང༌། །རོ་ནི་མྱོང་བ་དང་རེག་བྱ་རེག་པ་དང་ཆོས་རྣམས་ནི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽417
ཤེས་པ་ལ། །སྒྲ་ཐོས་པ་ལ་སོགས་པ་གོ་འབྱེད་པའི་རྒྱུ་ཡིན་པ་
དེས་གོ་མི་ཕྱེས་ན་མི་འབྱུང་བ་ལྟར། །དེ་བཞིན་དུ་གཟུགས་སྐུ་
གཉིས་ཀྱང་མཐོང་བ་ལ་སྒྲིབ་པ་དང་འབད་རྩོལ་མེད་པར་ལྷུན་་་་་
གྱིས་གྲུབ་པའི། །སྦྱོར་བ་ཉམས་སུ་བླངས་པས་བརྟན་པ་བྱང་
ཆུབ་སེམས་དཔའི་དབང་པོ་དྲུག་གི་དོན་ཏེ་ངོ་བོ་སྤྱོད་ཡུལ་ལ། །
ཟག་པ་མེད་པའི་ཡོན་ཏན་སྟོབས་ལ་སོགས་པ་དག །སྐྱེ་བ་ཡི་
ནི་རྒྱུ་ཡིན་ནོ། །དོན་དམ་པའི་མཚན་ཉིད་ཀྱི་ལྡན་པའི་དོན་ལས་
བརྩམས་ཏེ་ཚིགས་སུ་བཅད་པ། དྲི་མ་མེད་པའི་བྱང་ཆུབ་དེ་ནི་
ཐོས་པ་ལ་སོགས་པའི་ཡུལ་མ་ཡིན་པས་བསམ་དུ་མེད་པ་སྐྱེ་བ་
མེད་པས་རྟག་པ་རྒ་བ་མེད་པས་བརྟན་པ་ན་བ་མེད་པས་ཞི་བ་་་་
འཆི་བ་མེད་པས་གཡུང་དྲུང་ཉིད་དང་། །སྡུག་བསྔལ་མེད་པས་
རབ་ཏུ་ཞི་བ་ཇི་སྙེད་མཁྱེན་པས་ཤེས་བྱ་ཐམས་ཅད་ལ་ཁྱབ་པ་ཇི་
ལྟ་བ་བཞིན་མཁྱེན་པས་རྟོག་པ་དང་བྲལ་བ་ཉོན་མོངས་པ་སྤངས་
པས་ནམ་མཁའ་བཞིན་དུ། །ཆགས་པ་མེད་པ་ཤེས་བྱའི་སྒྲིབ་
པ་སྤངས་པས་ཀུན་ཏུ་ཐོགས་པ་མེད་པ་དང་སྙོམས་འཇུག་གི་་་
སྒྲིབ་པ་སྤངས་པས་རྩུབ་པའི་རེག་པ་སྤངས་པ། །མིག་གིས་
བལྟར་མེད་པ་རྟགས་ཀྱིས་གཟུང་དུ་མེད་པ་རང་བཞིན་གྱིས་དག་
པས་དགེ་བ་གློ་བུར་གྱི་དྲི་མ་མེད་པས་སངས་རྒྱས་དེ་ནི་དྲི་མ་་་་་་
མེད་པ་ཡོན་ཏནཾ། འོ། །ཚིགས་སུ་བཅད་པ་འདིའི་དོན་བསྡུ་ན་

418 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
ཚིགས་སུ་བཅད་པ་བརྒྱད་ཀྱིས་རིག་པར་བྱ་སྟེ། རྣམ་གྲོལ་གྱི་སྐུ་
དང་ཆོས་ཀྱི་སྐུ་དག་གིས། །རིམ་པ་ལྟར་རང་དང་གཞན་གྱི་
དོན་བྱེད་པར་བསྟན་པ་ཡིན་ཏེ། །རང་གཞན་གྱི་དོན་གྱི་རྟེན་
དུ་གྱུར་པའི་སྐུ་དེ་ལ་ནི། །བསམ་གྱིས་མི་ཁྱབ་པ་ལ་སོགས་པའི་
ཡོན་ཏན་དང་ལྡན་ནོ། །ཐམས་ཅད་མཁྱེན་པའི་ཡེ་ཤེས་ཁོ་
ནའི་ཡུལ་ཡིན་པས། །སངས་རྒྱས་དེ་ནི་ཐོས་པ་ལ་སོགས་པ་ཤེས་
པ་གསུམ་གྱི་ཡུལ་མིན་པའི་ཕྱིར། །ཡེ་ཤེས་ཀྱི་ལུས་ཅན་ས་
བཅུའི་དབང་ཕྱུག་རྣམས་ཀྱིས་ཀྱང་ནི། །བསམ་གྱིས་མི་ཁྱབ་
པར་རྟོགས་པར་བྱའོ། །རྒྱུ་མཚན་ཤིན་ཏུ་ཕྲ་བའི་ཕྱིར་བརྗོད་
པའི་ཡུལ་ལས་འདས་པའི་ཕྱིར་ཐོས་པའི་ཡུལ་མིན་ཏེ། །དོན་
དམ་པ་ཡིན་པའི་ཕྱིར་རྟོག་དཔྱོད་ཀྱི་ཡུལ་ལས་འདས་ཕྱིར་་
བསམ་བྱའི་ཡུལ་མིན་ལ། །ཆོས་ཉིད་འདི་ཟབ་པའི་ཕྱིར་
མཚན་མ་དང་བྲལ་བས་འཇིག་རྟེན་པའི། །སྒོམ་པ་ལ་སོགས་
པའི་བློ་ཐམས་ཅད་ཀྱི་ཡུལ་མ་ཡིན་ནོ། །རྒྱུ་མཚན་དཔེ་དང་སྦྱར་
ན་གང་གི་ཕྱིར་མདོག་དབྱིབས་གཟུགས་ལྟ་བ་ལ་དམུས་ལོང་་་་
གིས་བཞིན་དུ། །བྱིས་པ་རྣམས་ཀྱིས་སངས་རྒྱས་དྲི་མེད་དབྱིངས་
དེ་སྔོན་ཆད་ནམ་ཡང་མཐོང་མ་མྱོང་ལ། །ཡང་བཙས་མ་ཐག་
པའི་ཐ་ཆུང་ཞག་བདུན་ལོན་པ་ཁྱིམ་ན་གནས་པའི་བུ་ཆུང་་་་་་
གིས༑ །ཉི་མའི་འོད་ཀྱི་གཟུགས་ཅུང་ཟད་མཐོང་བ་ལྟ་བར་མི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽419
བཟོད་པ་བཞིན་དུ་རྒྱལ་སྲས་ཉན་རང་འཕགས་པས་ཀྱང་ཅུང་
ཟད་མཐོང་བར་ཟད་དོ། །རྟག་སངས་རྒྱས་དེ་སྐྱེ་བ་དང་བྲལ་
བའི་ཕྱིར་རྟག་པ་སྟེ། །ཟད་པའམ་འགག་པ་མེད་པའི་ཕྱིར་ན་
བརྟན་པ་ཡིན་ལ། །སྐྱེ་འགག་གཉིས་མེད་པའི་ཕྱིར་དེ་ཞི་བ་སྟེ།
རང་མ་ནས་གནས་ཤིང་འགྱུར་བ་མེད་པའི་གཡུང་དྲུང་ཡིན་ཏེ་་་་
འདུས་མ་བྱས་པའི་ཆོས་ཉིད་དུ་གནས་པའི་ཕྱིར་རོ།
བདེ་སངས་རྒྱས་དེ་སྤངས་རྟོགས་ཡོན་ཏན་རྫོགས་སྡུག་བསྔལ་་་་་
རབ་ཏུ་ཞི་བ་ཡིན་ཏེ་སྤང་བྱ་ཀུན་འགོག་པའི་བདེན་པ་ཡིན་་
པའི་ཕྱིར་དང་། །ཤེས་བྱ་ཡེ་ཤེས་ཐམས་ཅད་མངོན་སུམ་དུ་
རྟོགས་པའི་ཕྱིར་ཡེ་ཤེས་ཀྱིས་ཀུན་ལ་ཁྱབ་པ་ཉིད་དེ་ཇི་སྙེད་་་་་
མཁྱེན་པ་དང༌། ྋ།ཆོས་ཉིད་ལ་མཚན་མ་གང་ཡང་བློས་ཡུལ་དུ་
གནས་པ་མེད་པའི་ཕྱིར་རྟོག་པ་མེད་པ་ཉིད་དེ། །ཇི་ལྟ་བ་
མཁྱེན་པ་དང་ཐར་པའི་གེགས་ཉོན་མོངས་པ་མ་ལུས་པ་སྤངས་་་་
པའི་ཕྱིར་ཆགས་པ་མེད་ལ། །ཐམས་ཅད་མཁྱེན་པའི་གེགས་ཤེས་
སྒྲིབ་སྤངས་པས་ཤེས་བྱའི་སྒྲིབ་པ་ཀུན་དག་པའི་ཕྱིར།
ཐམས་ཅད་དུ་ནི་ཐོགས་མ་མེད་དོ། །སྤང་བྱིང་རྒོད་གཉིས་
མེད་པས་སྙོམ་འཇུག་གི་སྒྲིབ་པ་སྤངས་པས་ཏིང་ངེ་འཛིན་ལས་་་་་་
སུ་རུང་བའི་ཕྱིར། །རྒྱུད་མ་ཞི་བའི་རྩུབ་པའི་རེག་པ་དང་
བྲལ་བ་ཡིན་ནོ། །དོན་དམ་པའི་སངས་རྒྱས་དེ་རྡུལ་བསགས་པའི་

420 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
གཟུགས་མེད་པའི་ཕྱིར་ཐ་མལ་པའི་མིག་གིས་བལྟར་མེད་དེ། །
གཏན་ཚིགས་དང་ཐ་སྙད་ལས་འདས་པས་མཚན་མ་གང་ཡང་་
མེད་པའི་ཕྱིར་ཐ་མལ་བློས་གཟུང་དུ་མེད་དོ། །དགེ་བ་ཡིན་ཏེ་
ཆོས་དབྱིངས་རང་བཞིན་གྱིས་རྣམ་པར་དག་པའི་ཕྱིར་དང་། །
གློ་བུར་གྱི་དྲི་མ་མེད་དེ་གློ་བུར་གྱི་དྲི་མ་ཐམས་ཅད་སྤངས་པའི་་་
ཕྱིར་རོ། །འཇུག་པའི་དོན་ལས་བརྩམས་ནས་སངས་རྒྱས་ཀྱི་སྐུ་
རྣམ་པར་དབྱེ་བའི་ཚིགས་སུ་བཅད་པ་བཞི་སྟེ། ངོ་བོ་ཉིད་སྐུའི་
མཚན་ཉིད་ལྔ་ནི་ཐོག་མར་སྐྱེ་བ་དང་དབུས་གནས་པ་དང་
མཐའ་འགག་པ་མེད་ཅིང་འདུས་མ་བྱས་ཀྱི་མཚན་ཉིད་དང་
གཅིག་དང་དུ་མའི་རྣམ་དབྱེར་མེད་པ་དང༌། །སྒྲོ་སྐུར་གཉིས་
མེད་པ་དང་སྒྲིབ་པ་གསུམ་དང་བྲལཾ་བ་རང་བཞིན་གྱིས་དྲི་མ་་་་་
མེད་པ་རྣམ་པར་རྟོག་པ་མེད་པ། །འོད་གསལ་བའི་མཚན་ཉིད་
རྣམས་ཏེ་ཆོས་ཀྱི་དབྱིངས་རང་བཞིན་གྱིས་དག་ཅིང་གློ་བུར་གྱི་་
དྲི་མ་མེད་པ་གང་ཡིན་པ་དེ་རྟོགས་པ་ནི། །རྟག་ཏུ་ཆོས་ཉིད་ལ་
མཉམ་པར་བཞག་པའི་རྣལ་འབྱོར་པ་སངས་རྒྱས་དེ་ཡིས་་་་་་་
མཐོང་ངོ་། །ཡོན་ཏན་ལྔ་ནི་རྒྱ་ཆེ་བས་ཚད་ཀྱིས་གཞལ་དུ་མེད་
པ་དང་གང་གཱའི་ཀླུང་གི་བྱེ་མ་སྙེད་ཀྱི་གྲངས་ལས་འདས་པ་་་་་་་
དང༌། །རྟགས་དང་གཏན་ཚིགས་ཀྱི་ཡུལ་མ་ཡིན་པས་རྟོག་བློས་
བསམ་དུ་མེད་པ་དང་གཞན་དང་ཐུན་མོང་བ་མ་ཡིན་པས་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽421
མཉམ་པ་མེད་པ་སྟེ་རྟོགས་པའི་ཡོན་ཏན་རྣམས་དང་ལྡན་་་་་་
པས། །དེ་བཞིན་གཤེགས་པའི་དྲི་མ་མེད་པའི་ཆོས་དབྱིངས་
དེ་ནི། །སྒྲིབ་གཉིས་བག་ཆགས་དང་བཅས་པའི་ཉེས་པ་
མཐའ་དག་རྣམ་པར་སྤངས་པའོ། །ལོངས་སྐུའི་ལྔ་ནི་ཟབ་པ
དང་རྒྱ་ཆེ་བ་གསུང་སྣ་ཚོགས་པའི་དམ་པའི་ཆོས་ཀྱི་སྐུ་འོད་
ཟེར་མངའ་བའི་སྐུས། །ཐུགས་གདུལ་བྱའི་འགྲོ་བའི་རྣམ་པར་
གྲོལ་བའི་དོན་སྒྲུབ་པ་ལ་བརྩོན་པ། །མཛད་པ་ཕྲིན་ལས་ནི་
འབད་མེད་ལྷུན་གྱིས་གྲུབ་པ་ཡིད་བཞིན་ནོར་བུའི་རྒྱལ་པོ་་་་་་
བཞིན་ཏེ་ཁ་དོག་དང་ཚད་ལ་སོགས་པ་སྣ་ཚོགས་པའི་དངོས་་་་་་་་་
པོར་སྣང་ཀྱང་དེ་ཡི་རང་བཞིན་མིན་ནོ། །སྤྲུལ་སྐུའི་ཡོན་ཏན་ལྔ་
ནི་དང་པོ། འཇིག་རྟེན་པ་ལམ་ལ་མ་ཞུགས་པ་རྣམས་ཞི་བའི་མྱ་
ངན་ལས་འདས་པའི་ལམ་ལ་འཇུག་པ་དང༌། །བར་དུ་དམན་པ་
རྣམས་ཐེག་ཆེན་གྱི་ལམ་ལ་བཀོད་ནས་རབ་ཏུ་སྨིན་པ་དང་
མཐར་ས་བརྒྱད་པ་ཐོབ་པ་རྣམས་ལ་ལུང་སྟོན་པའི་རྒྱུའམ་གཞི་་་་
ཡི་གཟུགས་སྐུ། །གང་ཡིན་པ་དེ་ཡང་ཆོས་སྐུའི་དབྱིངས་
འདིར་ནི་འཁོར་བ་ཇི་སྲིད་དུ་རྟག་ཏུ་གནས་ཏེ། །དཔེར་ནཱ་
ནམ་མཁའི་ཁམས་སུ་གཟུགས་ཀྱི་ཁམས་རྒྱུན་མི་ཆད་པར
གནས་པ་བཞིན་ནོ། །འདི་དག་གི་དོན་ནི་ཚིགས་སུ་བཅད་པ་ཉི་
ཤུས་རིག་པར་བྱ་སྟེ། གཞན་རྐྱེན་ལ་རག་མ་ལས་པས་རང་བྱུང་

422 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
རྣམས་ཀྱི་ཤེས་བྱ་ཐམས་ཅད་མཁྱེན་པའི་རྟོགས་པ་དང་། །
སངས་རྒྱས་ཏེ་སྤངས་པ་ཕུན་སུམ་ཚོགས་པ་ཉིད་ཅེས་གང་་་་་་་་
བརྗོད་པ་དེ་ནི། །མཆོག་ཏུ་སྲིད་ཞིའི་མཐར་མི་གནས་པས་མྱ་
ངན་འདས་པ་བློའི་ཡུལ་མིན་པས་བསམ་དུ་མེད་པ། །བདུད་
བཞིའི་དགྲ་བཅོམ་པ་སོ་སོ་རང་གིས་རིག་པའི་བདག་ཉིད་དུ་་
གྱུར་པའོ། །བྱང་ཆུབ་དེ་ཡི་དབྱེ་བ་ནི་རྟོགས་པར་དཀའ་བས་
ཟབ་པ་དང་མཐུ་དང་ལྡན་པས་རྒྱ་ཆེ་བ་དང༌། །སྐལ་བ་དང་
འཚམས་པའི་གཞན་དོན་ཕུན་སུམ་ཚོགས་པས་བདག་ཉིད་ཆེན་་
པོའི་ཡོན་ཏན་གྱི། །ཆོས་ཀྱི་རབ་ཏུ་ཕྱེ་བས་གོ་རིམ་བཞིན་རང་
བཞིན་ལ། །སོགས་པའི་སྐུ་གསུམ་དག་གིས་འཇུག་གོ།
གསུམ་ཡོད་པ་དེ་ལ་སངས་རྒྱས་རྣམས་ཀྱི་ནི། །ངོ་བོ་ཉིད་ཀྱི་
སྐུ་མཚན་ཉིད་དེ་ཆོས་ལྔ་དང༌། །མདོར་བསྡུ་ན་ཡོན་ཏན་ལྔ་
དང་ནི། །དབྱེར་མེད་དུ་ལྡན་པ་ཉིད་དུ་རིག་པར་བྱའོ།
མཚན་ཉིད་ལྔ་ནི་སྐྱེ་བ་ལ་སོགས་པ་དང་བྲལ་བས་འདུས་མ་བྱས་་
ཤིང་ཟག་མེད་ཀྱི་ཆོས་ཀྱི་དབྱིངས་དང་མཐར་ཕྱིན་པའི་ཡེ་ཤེས་་་་་
རྣམ་པར་དབྱེར་མེད་པ་དང༌། །བདག་དང་བདག་མེད་པའི་
མཐའ་གཉིས་དག་ནི་རྣམ་པར་སྤངས་པ་དང་། ྋ །ཉོན་
མོངས་པ་དང་ཉོན་མོངས་མིན་པ་ཤེས་བྱ་དང་སྙོམས་འཇུག་གི།
སྒྲིབ་པ་གསུམ་ལས་ནི་ངེས་པར་གྲོལ་ཏེ་རྣམ་པར་དག་པ་དང༌།།

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽423
ངོ་བོ་ལ་དྲི་མ་གདོད་ནས་མེད་པ་དང་གཟུང་འཛིན་འབད་རྩོལ་་་་
གྱི་རྣམ་པར་རྟོག་པ་མེད་པ་དང༌། །རྣལ་འབྱོར་ཏེ་སངས་རྒྱས་
རྣམས་ཀྱི་མཁྱེན་པའི་ཡུལ་ཡིན་པའི་ཕྱིར་དང༌། ྋ །དེ་བཞིན་
གཤེགས་པའི་ཆོས་ཀྱི་དབྱིངས་ངོ་བོ་ཉིད་ཀྱིས་ནི། །རྣམ་པར་
དག་པའི་ཕྱིར་ན་རང་བཞིན་གྱིས་འོད་གསལ་བ་ཡིན་ནོ། །ཡོན་
ཏན་ལྔ་ནི་ཚད་ཀྱིས་གཞལ་དུ་མེད་པ་དང་དབྱེ་བའི་གྲངས་ཀྱིས་་
བགྲང་དུ་མེད་པ་དང་བློས་བསམ་དུ་མེད་པ་དང་། །སངས་རྒྱས་
འབའ་ཞིག་ལ་མངའ་བས་མཉམ་པ་མེད་པ་དང་སྒྲིབ་པ་ཐམས་་་་་
ཅད་དག་པའི་མཐར་ཐུག་པའི། །ཡོན་ཏན་རྣམས་དང་ཡང
དག་པར། །ངོ་བོ་ཉིད་ཀྱི་སྐུ་དེ་ཉིད་ལྡན་ཏེ། །ཆོས་རྒྱ་ཆེ་བའི་
ཕྱིར་དང་གྲངས་ཆད་པ་མེད་པའི་ཕྱིར་དང༌། །རྣམ་པ་ཐམས་
ཅད་དུ་རྟོག་གེའི་ཡུལ་ནི་མིན་པའི་ཕྱིར་དང༌། །སངས་རྒྱས་
འབའ་ཞིག་གི་ཡོན་ཏན་ཡིན་པའི་ཕྱིར་དང་སྒྲིབ་གཉིས་བག་་་་་་་
ཆགས་དང་བཅས་པ་སྤངས་པའི་ཕྱིར་ན། ། གཞལ་མེད་ལ་
སོགས་པ་དང་གོ་རིམ་བཞིན་ནོ། །ལོངས་སྐུའི་རྒྱས་བཤད་ཟབ་
པ་དང་རྒྱ་ཆེ་བ་སྣ་ཚོགས་པའི་ཐེག་པ་ཆེན་པོའི་ཆོས་ལ་རྫོགས་་་
པར་ལོངས་སྤྱོད་པའི་ཕྱིར་གསུང་དང་། །རང་བཞིན་གྱི་ཆོས་
མཚན་དཔེས་བརྒྱན་པའི་སྐུ་ནི་སྐལ་ལྡན་ལ་སྣང་བའི་ཕྱིར་དང་།།
ཐུགས་རྗེ་ཆེན་པོ་རྣམ་པར་དག་པའི་རྒྱུ་མཐུན་པ་ཡིས། །འགྲོ་

424 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
བའི་དོན་རྒྱུན་མི་འཆད་པའི་ཕྱིར་དང༌། །རྣམ་པར་རྟོག་པ་
མེད་ཅིང་འབད་རྩོལ་མེད་པར་ལྷུན་གྱིས་གྲུབ་པར། །གདུལ་
བྱའི་འདོད་པ་ཇི་ལྟ་བ་བཞིན་དུ་རེ་བ་ཡོངས་སུ་སྐོང་བའི་ཕྱིར་
དང༌། །ཚོན་གྱི་ཁ་དོག་གིས་ཡིད་བཞིན་ནོར་བུའི་རྫུ་འཕྲུལ་
གྱིས་རྣམ་པར་འཕྲུལ་པ་ཇི་ལྟར་སྣང་ཡང་། །དེའི་རང་བཞིན་
དངོས་མ་ཡིན་པ་ནི་རྫོགས་པར་ལོངས་སྤྱོད་པའི་སྐུའི་ཚུལ་དུ་་་་
རྣམ་པར་གནས་སོ། །གསུང་བརྗོད་པ་དང་སྐུ་སྟོན་པ་དང་
ཐུགས་རྗེ་ཆེན་པོའི་རྒྱུ་མཐུན་པའི་མཛད་པ་ཡང་གདུལ་བྱའི་
ཁམས་དང་མོས་པའི་དབང་གིས་རྒྱུན་མི་འཆད་པ་དང་། །
མངོན་པར་འདུ་བྱེད་པ་མེད་པ་དང༌། །སྣ་ཚོགས་པ་རྣམས་དེ་
ཡི་ངོ་བོ་མིན་ཡང་སྟོན་པར་མཛད་ལ། ། འདིར་ནི་གདུལ་བྱ་
གཞན་སྣང་ལ་སྣ་ཚོགས་སུ་སྣང་བ་དང་རྣམ་པ་ལྔར་སྟོན་པའོ། །
ཇི་ལྟར་ན་འོག་གཞིའི་རས་ཀྱི་ཚོན་ནི་སྣ་ཚོགས་ཀྱིས། །སྟེང་གི་
ནོར་བུ་དེ་ཡི་ཁ་དོག་གི་དངོས་པོ་མིན་ཡང་སྣ་ཚོགས་སུ་སྣང་བ་་
ལྟར༑ །དེ་བཞིན་དུ་འགྲོ་བའི་ཁམས་དང་མོས་པའི་རྐྱེན་སྣ་
ཚོགས་པས། །དབྱིངས་ཡེ་ཕྲིན་ལས་གསུམ་གྱིས་སྐྱེ་རྒུ་ཀུན་ལ་
ཁྱབ་བདག་སངས་རྒྱས་ཀྱང་དེ་ཡི་དངོས་པོ་མིན་པར་སྣ་ཚོགས་
སུ་སྣང་ངོ་། །རྒྱུ་བརྩེ་ཐུགས་རྗེ་ཆེན་པོས་ཚུལ་འཇིག་རྟེན་
ཐམས་ཅད་མཁྱེན་མཁྱེན་ཅིང་། །འཇིག་རྟེན་ཀུན་ལ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽425
གཟིགས་ནས་ནི། །ཆོས་ཀྱི་སྐུ་ལས་མ་གཡོས་པར། །སྦྲུལ་
པའི་རང་བཞིན་རྣམ་པ་ནུས་.¸སྣ་ཚོགས་ཀྱིས། །མཛད་པ་བཅུ་
གཉིས་དགའ་ལྡན་གྱི་གནས་སུ་སྐྱེ་བ་མངོན་པར་སྐྱེ་བ་དང་།
དགའ་ལྡན་གནས་ནས་འཛམ་བུའི་གླིང་དུ་འཕོ་བ་དང་།
ཡུམ་གྱི་ལྷུམས་སུ་འཇུག་པ་དང་སྐུ་བལྟམས་པ་དང་། །ཡི་གེ་
ལ་སོགས་པ་བཟོ་ཡི་གནས་ལ་མཁས་པར་བསླབ་པ་དང་། །
བཙུན་མོའི་འཁོར་གྱི་ནང་དུ་དགྱེས་པར་རོལྀ་བ་དང་།།ཁྱིམ་
ནས་ཁྱིམ་མེད་པ་ངེས་པར་འབྱུང་བ་དང་ལོ་དྲུག་ཏུ་དཀའ་བ་་་་
སྤྱད་པ་དང་། །རྡོ་རྗེ་གདན་དུ་བྱང་ཆུབ་ཀྱི་སྙིང་པོར་
གཤེགས་པ་དང༌། །བདུད་སྡེ་དཔུང་དང་བཅས་པ་འཇོམས་
པ་དང་རྫོགས་པར་ནི། །མངོན་པར་བྱང་ཆུབ་པ་དང་ཆོས་ཀྱི་
འཁོར་ལོ་བླ་ན་མེད་པ་བསྐོར་བ་དང༌། །མྱ་ངན་འདས་པར་
གཤེགས་པའི་ཚུལ་མཛད་པ་རྣམས། །གནས་ཡོངས་སུ་མ་
དག་པའི་ཞིང་ཁམས་རྣམས་སུ། །དུས་སྲིད་པ་ཇི་སྲིད་གནས་
པར་སྟོན་ཏོ། །འདུས་བྱས་ཐམས་ཅད་མི་རྟག་པ་དང་ཟག་པ་
དང་བཅས་པ་ཐམས་ཅད་སྡུག་བསྔལ་བ་དང་ཆོས་ཐམས་ཅད་་་་
བདག་མེད་པ་དང་། །མྱ་ངན་ལས་འདས་པ་ཞི་བའི་རང་
བཞིན་དུ་བསྟན་པའི་སྒྲ་ཡིས་གདུལ་བྱ་འདུལ་བའི་ཐབས་མཁྱེན་
པས༑ །སངས་རྒྱས་སྤྲུལ་པའི་སྐུ་སེམས་ཅན་རྣམས་སྲིད་གསུམ་

426 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
ལ་སྐྱོ་བ་བསྐྱེད་ནས། །འཁོར་བའི་ཉེས་པ་ཞི་བའི་ཞི་བ་མྱ་ངན་
ལས་འདས་པ་ལ་རབ་ཏུ་འཇུག་པར་མཛད་དོ། །རང་ཉིད་
འཁོར་བའི་སྡུག་བསྔལ་ཞི་བའི་ཉན་རང་གི་ལམ་ལ་རབ་ཏུ་་་
ཞུགས་པ། །མྱ་ངན་ལས་འདས་པ་མཐར་ཐུག་མ་ཐོབ་ཀྱང་
ཐོབ་པར་སེམས་པའི་འདུ་ཤེས་ཅན་རྣམས། །དམ་ཆོས་པདྨ་
དཀར་པོ་དང་དཔལ་ཕྲེང་དང་མྱང་འདས་ལ་སོགས་པ། །ཆོས་
ཀྱི་དེ་ཉིད་མཐར་ཐུག་སྟོང་ཉིད་སྙིང་རྗེ་ཟུང་འཇུག་གི་ཐེག་པ་་་་
གཅིག་ཏུ་ངེས་པའི་ཚུལ་ཇི་ལྟ་བར་བསྟན་པ་ཡིས། །ཉན་རང་དེ་
དག་གིས་སྔར་རང་ཉིད་མཐར་ཐུག་གི་ཐར་པ་ཐོབ་པར་འཛིན་་་་་
པ་དེ་ལས་བཟློག་སྟེ། །ཐབས་སྙིང་རྗེ་ཆེན་པོ་དང་སྤྲོས་པ་
ཐམས་ཅད་དང་བྲལ་བར་རྟོགས་པའི་ཤེས་རབ་སྟོང་ཉིད་ཡོངས་
སུ་བཟུང་བས། །བྱང་ཆུབ་སེམས་དཔའི་ས་བདུན་པ་མན་ཆད་
ཐེག་པ་མཆོག་ལ་སྨིན་པར་མཛད་དེ། །ས་བརྒྱད་པ
ཆུབ་མཆོག་ཏུ་ལུང་བསྟན་ཏོ། །ཆོས་སྐུ་ཟབ་པ་དང་ལོངས་
སྤྱོད་རྫོགས་སྐུ་གཞན་དོན་སྒྲུབ་པའི་མཐུ་ནི་ཕུན་སུམ་ཚོགས་པ་་་་
དང༌།༑ །སྤྲུལ་སྐུ་བྱིས་པའི་སྐྱེ་བོ་རྣམས་རང་དང་དོན་མཐུན་
པར་བསྟན་པ་རབ་ཏུ་འདྲེན་པའི་ཕྱིར། །འདི་དག་གྲངས་
བཞིན་དུ་ཟབ་པ་དང༌་། །རྒྱ་ཆེ་བ་དང་བདག་ཉིད་ཆེན་པོ་
ཞེས་བྱ་ལ། །འདིར་ནི་དང་པོ་ཆོས་ཀྱི་སྐུ་སྟེ། །ཕྱི་མ་གཉིས་པོ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽427
དག་ནི་གཟུགས་ཀྱི་སྐུ་ཡིན་པའོ། །ནམ་མཁའ་ལ་ནི་གཟུགས་
གནས་པ་བཞིན་དུ། །དང་པོ་ལ་ནི་ཐ་མ་བརྟེན་ནས་གནས་སོ།
སྐུ་གསུམ་པོ་འདི་ཉིད་ཀྱིས་འགྲོ་བ་ལ་ཕན་པ་དང་བདེ་བ་འཇུག་པ་
རྟག་པའི་དོན་ལས་བརྩམས་ནས་ཚིགས་སུ་བཅད་པ། རྒྱུ་ཚོགས་
གཉིས་མཐའ་ཡས་པ་བསགས་པ་དང་སེམས་ཅན་འདུལ་བར་་་་
ཞལ་གྱིས་བཞེས་ཤིང་སེམས་ཅན་གྱི་ཁམས་ལ་ཟད་པ་མེད་པ་་་
དང༌། །འཁོར་བར་གཞན་དོན་སྒྲུབ་པའི་ཐུགས་བརྩེ་བ་རྒྱུན་མི་
འཆད་པའི་གཞན་དབང་ཅན་ཡིན་པ་དང་བཞུགས་ནུས་པའི་རྫུ་་་
འཕྲུལྀ་གྱི་རྐང་པ་འདུན་བརྩོན་སེམས་དཔྱོད་བཞི་ལ་དབང་་་་་་
འབྱོར་པ་དང་འཇིག་རྟེན་མི་འདོར་བའི་རྒྱུ་གསུམ་སྟེ་མཁྱེན་་་་་
པས་སྲིད་ཞི་མཉམ་པར་རྟོགས་པ་དང་འཁོར་བར་བཞུགས་ཀྱང་་་་་
ཏིང་ངེ་འཛིན་གྱི་བདེ་བ་ཕུན་སུམ་ཚོགས་པ་དང་ལྡན་པས། །
སྡུག་བསྔལ་གྱིས་གནོད་པ་མེད་པ་དང་འཇིག་རྟེན་གྱི་སྐྱོན་གྱིས་མ་་་
གོས་པ་ཆོས་ཀྱི་དབང་ཕྱུག་དང་ཆོས་སྐུ་རྟག་པའི་རྒྱུ་གསུམ།
འཕོ་མེད་གོ་འཕང་བརྙེས་པས་འཆི་བའི་བདུད་བཅོམ་པ་དང༌།།
འདུས་བྱས་ཀྱི་ངོ་བོ་ཉིད་མེད་པའི་སྐྱེ་འགགས་སྟོང་པའི་ཕྱིར་་་་་
དང་ཕྱི་མའི་མཐའི་བར་འཇིག་རྟེན་གསུམ་གྱི་མགོན་པོར་གྱུར་་་་
པ་རྟག་པ་ཡིན་ནོ། །འདིའི་དོན་ནི་ཚིགས་སུ་བཅད་པ་དྲུག་གིས་
རིག་པར་བྱ་སྟེ། སློབ་པ་ལམ་གྱི་དུས་སུ་རང་ཉིད་ཀྱི་ལུས་དང་

428 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
སྲོག་དང་ལོངས་སྤྱོད་རྣམས་ཕངས་པ་མེད་པར། །བཏང་
ནས་དམ་པའི་ཆོས་འཛིན་པའི་ཕྱིར་དང༌། །སེམས་ཅན་ཀུན་
ལ་ཕན་པའི་ཕྱིར་དུ། །དང་པོར་སེམས་ཅན་ཐམས་ཅད་འཁོར་
བ་ལས་བསྒྲལ་བར་བྱའོ་ཞེས་དམ་བཅས་པའི་དོན་མཐར་ཕྱིན་་་་
པའི་ཕྱིར་དང༌།ྋ །སངས་རྒྱས་ཉིད་ནི་ཉོན་སྒྲིབ་དྲི་མ་མེད་པས་
གཙང་བ་དང༌། །ཤེས་སྒྲིབ་དམིགས་པ་ཐམས་ཅད་རྣམ་པར་
དག་པའི་ཐུགས་རྗེ་རབ་ཏུ་འཇུག་པའི་ཕྱིར་དང་། ྋ །རྫུ་
འཕྲུལ་གྱི་རྐང་པ་སྟོན་པར་ནི། །དེ་ཡིས་གཞན་དོན་དུ་གནས་
པར་སྤྱོད་པ་ནུས་པའི་ཕྱིར་དང༌། །མཁྱེན་པའི་ཡེ་ཤེས་ཀྱིས་
འཁོར་བ་དང་མྱ་ངན་ལས་འདས་པ་ལ་རང་བཞིན། །གཉིས་
སུ་འཛིན་པ་ལས་གྲོལ་བའི་ཕྱིར་དང༌། །རྟག་ཏུ་བློས་བསམ་
ཡས་པའི་ཏིང་འཛིན་གྱི། །བདེ་བ་ཕུན་སུམ་ཚོགས་པ་དང་
ལྡན་པའི་ཕྱིར་དང་། །འཇིག་རྟེན་ན་ནི་བཞུགས་ཤིང་སྤྱོད་པ་
ན༑ །འཇིག་རྟེན་གྱི་ཆོས་ཀྱིས་ཏེ་སྐྱོན་གྱིས་གོས་པ་མེད་པའི་
ཕྱིར་དང༌། །ཆོས་སྐུ་རྟག་པའི་རྒྱུ་མཚན་འཆི་མེད་ཞི་བའི་
གནས་ཐོབ་ལ། །འཆི་བདག་གི་བདུད་རྒྱུ་བ་མེད་པའི་ཕྱིར་
རགས་པ་ལས་ཉོན་གྱིས་འཆི་བ། ཕྲ་བ་བསམ་གྱིས་མི་ཁྱབ་པའི་
འཆི་འཕོ་དང༌། །འདུས་མ་བྱས་པའི་རང་བཞིན་གྱི། །ཐུབ་
པ་ནི་གདོད་མ་ནས་རབ་ཏུ་ཞི་བའི་ཕྱིར་དང་། །དུས་ཉི་ཚེ་མིན་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽429
པ་རྟག་པ་རུ་སྐྱབས་མེད་པའི་སེམས་ཅན་རྣམས་ཀྱི་ནི། །
ྋསྐྱབས་དང་མགོན་ལ་སོགས་པར་འཐད་པའི་ཕྱིར་རོ། །དོན་
བསྡུ་བ་ནི་དང་པོ་ཡི་ནི་རྒྱུ་མཚན་བདུན་གྱིས། །གཟུགས་ཀྱི་
སྐུ་ཡི་རྟག་པ་ཉིད་དེ། །ཕྱི་མ་གསུམ་གྱིས་སྟོན་པ་སངས་རྒྱས་
ནི༑ །ཆོས་ཀྱི་སྐུ་ཡི་རྟག་པ་ཉིད་བསྟན་པ་ཡིན་ནོ། །དེ་བཞིན་
གཤེགས་པ་རྣམས་ཀྱི་གནས་ཡོངས་སུ་འགྱུར་བས་རབ་ཏུ་ཕྱེ་བ་་
ཐོབ་པའི་ཚུལ་དེ་ཡང་བསམ་གྱིས་མི་ཁྱབ་པའི་དོན་ལས་བརྩམས་་་་
ཏེ་ཚིགས་སུ་བཅད་པ་སྒྲ་དང་རྟགས་ཀྱིས་བརྗོད་དུ་མེད་པས་ངག་"
གི་ཡུལ་མིན་པའི་ཕྱིར་རོ་དེ་བསྒྲུབ་པ་ནི་དོན་དམ་གྱིས་དེ་ཡང་་་་
བསྡུས་པའི་ཕྱིར་རོ། །དེ་ཡང་རྣམ་པར་རྟོག་པ་འཇུག་ནས་དེ་ས་
བརྟགས་པའི་གནས་མིན་པའི་ཕྱིར་རོ་དེ་ཡང་དཔེ་ཡིས་མཚོན་་
པ་ལས་འདས་པའི་ཕྱིར་རོ། །དེ་ཡང་འཇིག་རྟེན་ལས་འདས་
པས་བླ་ན་མེད་པའི་ཕྱིར་རོ་དེ་ཡང་སྲིད་ཞི་གཉིས་ཀྱིས་མ་་་་་་་་་
བསྡུས་པའི་ཕྱིར་ན། །རྒྱལ་བ་ཁོ་ནའི་ཡུལ་དུ་གྱུར་པ་སྐུ་གསུམ་
འདི་ནི་རྒྱལ་སྲས་འཕགས་པ་རྣམས་ཀྱིས་ཀྱང་བསམ་གྱིས་མི་་་
ཁྱབ་བོ། །འདིའི་དོན་ནི་ཚིགས་སུ་བཅད་པ་བཞིས་རིག་པར་བྱ་སྟེ།
བསམ་དུ་མེད་པའམ་བསམ་གྱིས་མི་ཁྱབ་པ་ནི་བརྗོད་དུ་མེད་་་་་
པའི་ཕྱིར་ཏེ། །བརྗོད་དུ་མེད་པ་ནི་ངག་ཡུལ་མིན། དོན་དམ་
པའི་བདེན་པ་ཡིན་པའི་ཕྱིར་རོ། །དོན་དམ་ནི་བརྟག་པར་བྱ་

430 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
བ་མིན་པའི་ཕྱིར་ཏེ། །བརྟག་པ་མིན་པ་ནི་དཔེ་གཏན་ཚིགས་
ཀྱིས་རྗེས་སུ་དཔགྀ་བྱ་མིན་པའི་ཕྱིར་དང་།།དཔག་བྱ་མིན་པ་
ནི་འཇིག་རྟེན་ལས་འདས་པས་བླ་ན་མེད་པའི་ཕྱིར་དང༌། །བླ་
ན་མེད་པ་ནི་སྲིད་ཞིས་མ་བསྡུས་པའི་ཕྱིར་དང༌། །མ་བསྡུས་
པ་ནི་སྲིད་ཞི་གཉིས་ལ་གནས་པ་མེད་པའི་ཕྱིར་ཏེ། །ཞི་བ་ལ་
ཡོན་ཏན་དང་སྲིད་པ་ལ་སྐྱོན་དུ་རྟོག་པ་མེད་པའི་ཕྱིར་རོ། ྋ །
བརྗོད་དུ་མེད་པ་ལ་སོགས་པའི་རྒྱུ་ལྔ་དག་གིས་ཕྲ་བའི་ཕྱིར། །
ཆོས་ཀྱི་སྐྱ་བསམ་གྱིས་མི་ཁྱབ་པ་སྟེ། །དྲུག་པས་སྲིད་པར་སྣང་
ཡང་དེ་ཡི་དངོས་པོ་མིན་པའི་ཕྱིར། །གཟུགས་སྐུ་བསམ་གྱིས་
མི་ཁྱབ་པ་འོ། །ཡོན་ཏན་བསམ་མི་ཁྱབ་བླ་ན་མེད་པའི་ཡེ་ཤེས་
དང་ཐུགས་རྗེ་ཆེན་པོ་ལ་སོགས་པའི་ཡོན་ཏན་གྱིས། །ཡོན་
ཏན་ཕ་རོལ་ཏུ་བྱོན་པའི་རྒྱལ་བ་རྣམས་ནི་བསམ་གྱིས་མི་ཁྱབ་
བོ༑ །དེས་ན་རང་བྱུང་རྣམས་ཀྱི་རྣམ་བཞག་རྣམ་པ་བརྒྱད་ཀྱི་
ཐ་མ་བསམ་གྱིས་མི་ཁྱབ་པའི་ཚུལ་འདི་ནི། །དྲང་སྲོང་ཆེན་པོ་
བྱང་ཆུབ་སེམས་དཔའ་དབང་ཐོབ་པ་རོང་སྟོན་གྱིས་ས་བཅུ་པར་་
བཞེད༑ ྋ རྣམས་ཀྱིས་ཀྱང་ཇི་ལྟ་བ་བཞིན་རིག་པ་མིན་པས་
བསམ་གྱིས་མི་ཁྱབ་བོ། །ཐེག་པ་ཆེན་པོ་རྒྱུད་བླ་མའི་བསྟན་
བཅོས་དཀོན་མཆོག་གི་རིགས་རྣམ་པར་དབྱེ་བ་ལས་བྱང་་་་
ཆུབ་ཀྱི་སྐབས་ཏེ་གཉིས་པའོ།། །།

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽431
ད་ནི་གང་དག་དེ་ལ་བརྟེན་པ་ནོར་བུའི་འོད་དང་མདོག་དང་
དབྱིབས་བཞིན་དུ་དབྱེར་མེད་པའི་རང་བཞིན་ཅན་ཤིན་ཏུ་དྲི་མ་་་་
མེད་པའི་ཡོན་ཏན་བཤད་པར་བྱ་སྟེ། རང་དོན་དང་གཞན་
དོན་དུ་དོན་དམ་ཆོས་ཀྱི་སྐུ་དང་ནི། །དེ་ལ་བརྟེན་པ་ཀུན་
རྫོབ་གཟུགས་ཀྱི་སྐུ་ཉིད་དེ་ཆོས་སྐུ་ལ་ཡོད་པའི། །བྲལ་བའི་
འབྲས་བུ་སྟོབས་སོགས་སོ་གཉིས་དང་གཟུགས་སྐུ་ལ་ཡོད་པའི་་་་་
རྣམ་པར་སྨིན་པའི་འབྲས་བུ་མཚན་བཟང་པོ་སུམ་ཅུ་རྩ་གཉིས་
དང་ནི། །ཡོན་ཏན་གྱི་དབྱེ་བ་དྲུག་ཅུ་རྩ་བཞི་འདི་དག་གོ། །
འདིས་ཅི་བསྟན་ཅེ་ན། བདག་ཉིད་ཀྱི་ནི་དོན་ཕུན་སུམ་ཚོགས་
པ་འབྱོར་པའི་གནས་ཏེ་གཞི་ནི། །དམ་པའི་དོན་གྱི་སྐུ་ཡིན་
ཏེ༑ །དྲང་སྲོང་ཆེན་པོ་བཅོམ་ལྡན་འདས་རྣམས་ཀྱི་བརྡ་དང་ཐ་
སྙད་པ་ཡི་སྐུ་ནི། །ཕ་རོལ་པོ་སྟེ་གཞན་གྱི་དོན་ཕུན་སུམ་ཚོགས་
པའི་གནས་ཡིན་ལ། །དང་པོའི་ཆོས་སྐུ་ནི་སྟོབས་བཅུ་ལ་
སོགས་པ། །སྤང་བྱ་དང་བྲལ་བ་ཁོ་ནས་ཐོབ་པར་གྱུར་པའི་ཡོན་
ཏན་རྣམས་དང་ལྡན་ཞིང༌། །གཉིས་པ་གཟུགས་སྐུ་ནི་སྐྱེས་བུ་
ཆེན་པོའི་མཚན་ལས། །དགེ་བའི་རྣམ་པར་སྨིན་པ་ལས་སྐྱེས་
པའི་ཡོན་ཏན་དག་དང་ལྡན་ནོ། །དབྱེ་བའི་ཡོན་ཏན་སྟོབས་ལ་
སོགས་པའི་ཡོན་ཏན་གང་ཡིན་པ་དང་དཔེའི་ཇི་ལྟར་རྟོགས་པར་་་་
བྱ་བ་དེ་ལྟར་བསྟན་པའི་སྡོམ་ནི། སྟོབས་བཅུ་པོ་ཉིད་ནི་མ་རིག་

432 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས
པ་ལ་སོགས་པའི་སྒྲིབ་པ་འཇོམ་པ་ལ་ཐོག་མེད་མི་ཕྱེད་པས་ལྷའི་་་
དབང་པོའི་རྡོ་རྗེ་བཞིན་དང༌། །མི་འཇིགས་པ་བཞི་ཉིད་ནི་
འཁོར་གྱི་ནང་དུ་འཇིགས་པས་བག་ཚ་བ་མེད་པ་སེང་གེ་བཞིན་
དང༌༑ ་།དེ་བཞིན་གཤེགས་པ་མ་འདྲེས་པ་བཅོ་བརྒྱད་ནི་
གཞན་དང་ཐུན་མོང་མ་ཡིན་པ་ནམ་མཁའ་བཞིན་ཏེ། །ཐུབ་
པའི་གཟུགས་ཀྱི་སྐུ་བསྟན་པ་རྣམ་པ་གཉིས་པོ་ནི་ཆུ་ཟླ་དང་་་་་་
ནམ་མཁའི་ཟླ་བ་བཞིན་ནོ། །སྟོབས་བཅུ་ནི། སྔོན་བྱང་ཆུབ་
སེམས་ལ་དམ་བཅའ་བརྟན་པས་རང་བྱུང་གཉིས་དང་འཁོར་སྒྱུར་་
སྐྱེས་པའི་རྟེན་ལ་སྲིད་ཀྱི་བུད་མེད་ཀྱི་རྟེན་ལ་མི་སྲིད་པ་ལྟ་བུ་་་་
གནས་དང་གནས་མིན་མཁྱེན་པའི་སྟོབས་དང་སྔོན་ལས་འབྲས་
ལ་ཡིད་ཆེས་པས་དགེ་བ་དང་མི་དགེ་བའི་ལས་རྣམས་ཀྱི། །རྣམ་
པར་སྨིན་པའི་འབྲས་བུ་སོ་སོར་ངེས་པ་དང་ནི་སྔོན་གདུལ་བྱ་་་
དང་འཚམ་པར་ཆོས་བསྟན་པས་དད་པ་སོགས་དབང་པོ་མཆོག་་་་
དང་མཆོག་མ་ཡིན་པ་མཁྱེན་པ་དང་། །སྔོན་གདུལ་བྱའི་ཁམས་
དང་མཐུན་པར་ཞུགས་པས་ཐེག་པའི་རིགས་སམ་ཁམས་སྣ་་
ཚོགས་པ་རྣམས་དང་ནི་མོས་པ་བཞིན་ཆོས་སྟོན་པར་ཞུགས་པས་
མོས་པ་སྣ་ཚོགས་དང༌། །ཐེག་པ་ཐམས་ཅད་ལ་གོམས་པས་བྱང་
ཆུབ་གསུམ་ལ་སོགས་པ་ཀུན་ཏུ་འགྲོ་བའི་ལམ་དང་ཏིང་ཇི་་་་་་་
ཛིན་སྒོམ་པ་ལྷུར་ལེན་པས་བསམ་གཏན་དང་གཟུགས་མེད་པ་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽433
ལ་སོགས་པའི། །སྙོམས་འཇུག་དག་ཉོན་མོངས་པ་ཅན་དང་དྲི་
མ་མེད་པ་དང་། ། དགེ་བ་ཆུད་མ་གསོན་པས་རང་གཞན་གྱི་ཚེ་
རབས་སྤྱོད་པ་རྒྱུ་མཚན་བཅས་སྔོན་གྱི་གནས་ནི་རྗེས་སུ་དྲན་པ་
དང༌། །དོན་ཇི་ལྟ་བ་བཞིན་བསྟན་པས་ལྷ་ཡི་མིག་སྟེ་འཆི་འཕོ་
དང་སྐྱེ་བ་བར་སྲིད་བཅས་མཁྱེན་པ་དང་ཟག་པ་ཟད་པའི་དོན་དུ་
ཆོས་བསྟན་པས་རང་གཞན་གྱི་ཉོན་མོངས་ཞི་བ་སྟེ་ཟག་པ་ཟད་པ་
མཁྱེན་པ་དང༌། །དེ་ལྟར་མ་འདྲེས་པར་མཁྱེན་པའི་སྟོབས་ནི་
རྣམ་པ་བཅུ་ཡིན་ནོ། །དཔེ་རྡོ་རྗེ་དང་ཆོས་མཚུངས་པ་ནི་གནས་
དང་གནས་མིན་པ་དང་རྣམ་པར་སྨིན་པ་དང་ཁམས་རྣམ་པ་་་
དུ་མ་དང་འགྲོ་བའི་མོས་པ་ཐ་དད་པ་དང་ལམ་རྣམ་པ་སྣ”
ཚོགས་པ་དང་། །བསམ་གཏན་ལ་སོགས་པ་ཉོན་མོངས་ཅན་
དང་རྣམ་པར་བྱང་བ་སྟེ་རྣམ་པར་དག་པ་དང་དབང་པོ་་་་་
ཚོགས་དང་སྔོན་གྱི་གནས་རྗེས་སུ་དྲན་པ་དང་། །ལྷ་ཡི་མིག་
དང་ཟག་པ་ཟད་པའི་ཚུལ་མཁྱེན་པས་མི་ཤེས་པ་སྟེ་ཤེས་བྱའི་་་
སྒྲིབ་པ་ལྷ་མ་ཡིན་གྱི་གོ་ཆ་ལྟ་བུ་དང་སྙོམས་འཇུག་གི་སྒྲིབ་པ་རྩིག་
པ་བརྟན་པ་ལྟ་བུ་དང་། །ཉོན་སྒྲིབ་ལྷ་མིན་གྱི་ཤིང་ལྟ་བུ་རྣམས་
རིམ་པ་བཞིན་འབིགས་པ་དང་འཇིག་པ་དང་གཅོད་པའི་ཕྱིར་
ན་སྟོབས་གང་ཡིན་པ་དྲུག་དང་གསུམ་དང་གཅིག་རྣམས་ནི་རྡོ་
རྗེ་བཞིན་ནོ། །མི་འཇིགས་པ་བཞི་ནི་སྔོན་ཆོས་ཀྱི་དཔེ་མཁྱུད་དང་

434 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
བྲལ་བས་རང་དོན་དུ་རྟོགས་པ་ཕུན་ཚོགས་ལ་དམ་བཅའ་བ་ནི།
ཆོས་ཀུན་མངོན་པར་རྫོགས་པར་བྱང་ཆུབ་པར་ནི་སྟོན་པ་་་་་
དང༌།༑ །སྔོན་བར་དུ་གཅོད་པའི་ཆོས་ལ་མ་བརྟེན་པས་གཞན་དོན་
དུ་ལམ་གྱི་གེགས་དམ་བཅའ་བ་ནི་ཐར་པའི་གེགས་འདོད་ཆགས་
སོགས་ལ་བརྟེན་པ་ནི་ཐར་ལམ་འགོག་པར་བྱེད་པ་ཡིན་ཞེས་་་
སྟོན་པ་དང༌། །སྔོན་དཀར་པོའི་ཆོས་ལ་མོས་པས་གཞན་དོན་དུ་
ལམ་དམ་བཅའ་བ་ནི་འཕགས་པ་ངེས་པར་འབྱུང་བའི་ལམ་ནི་་་་
འདིའོ་ཞེས་སྟོན་པ་དང་སྔོན་ང་རྒྱལ་སྤང་བས་རང་དོན་དུ་་་་་་
སྤངས་པ་ཕུན་སུམ་ཚོགས་པ་ལ་དམ་བཅའ་བ་ནི་སྤང་བྱ་ཐམས་་་་་
ཅད་འགོག་གོ་ཞེས་སྟོན་པ་ལ། ྋ །མི་འཇིགས་པ་ནི་རྣམ་པ་
བཞིའོ༑ །དེ་ཡང་ཁྱུ་མཆོག་རླབས་པོ་ཆེའི་གནས་སུ་དམ་བཅའ་འོ། །
འཁོར་གྱི་ནང་དུ་སེང་གེའི་སྒྲུ་བསྒྲགས་སོ། །ཚངས་པའི་འཁོར་ལོ་
འཇིག་རྟེན་ན་ལྷ་དང་བཅས་པ། བདུད་དང་བཅས་པ། ཚངས་པ་
དང་བཅས་པ། དགེ་སྦྱོང་དང་བཅས་པ། བྲམ་ཟེ་དང་བཅས་པ་
གང་གིས་བསྐོར་བར་མ་ནུས་པ་ཡང་བསྐོར་རོ་ཞེས་དམ་བཅས་པ་་་
ལ་ཆོས་དང་མཐུན་པར་རྒོལ་བ་པོ་སུ་ཡང་མེད་པས་མི་འཇིགས་པ་་
དང་བག་ཚ་བ་མེད་པ་ཐོབ་བོ། །བདག་དང་གཞན་གྱི་དོན་ཤེས་
བྱའི་དངོས་པོ་སྡུག་བསྔལ་བདེན་པའི་རྣམ་པ་ཀུན་མངོན་སུམ་་་
དུ་ཤེས་པ་དང་གཞན་ལ་ཤེས་པར་མཛད་པའི་ཕྱིར་དང་། ྋ །

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽435
སྤང་བྱ་ཀུན་འབྱུང་གི་དངོས་པོ་ཀུན་སྤངས་པ་དང་གཞན་ལ་་
སྤོང་བའི་ཐབས་སྟོན་པར་མཛད་པའི་ཕྱིར་དང་རྒྱུད་ལ་བསྟེན་་
པར་བྱ་བ་ལམ་གྱི་རང་བཞིན་བསྟེན་པ་དང་གཞན་ལ་བསྟེན་དུ་་་་
འཇུག་པའི་ཕྱིར་དང་། །ཐོབ་བྱ་བླ་ན་མེད་ཅིང་ཤིན་ཏུ་དྲི་མ་
མེད་པའི་འགོག་པ་མངོན་དུ་ཐོབ་པ་དང་གཞན་ལ་ཐོབ་པར་་
མཛད་པའི་ཕྱིར། །རང་གཞན་གྱི་དོན་དུ་བདེན་པ་བཞི་
གསུང་པའི་ཕྱིར་དྲང་སྲོང་ཆེན་པོ་གང་དུའང་ཐོགས་པ་མེད་་
དོ། །དཔེ་སེང་གེ་དང་འདྲ་བ་ནི། རི་དྭགས་ཀྱི་དབང་པོ་སེང་གེ་
དེས་ཇི་ལྟར་ན་ནགས་ཀྱི་མཐར་དུས་རྟག་ཏུ་འཇིགས་པ་མེད་་
པས༑ །རི་དྭགས་རྣམས་ལ་སྐྲག་པ་མེད་པར་རྒྱུ་བ་དང་གནས་
པ་ལྟར། །དེ་བཞིན་དུ་ཚོགས་ཀྱི་ནང་དུ་ཐུབ་པའི་དབང་པོ་
མི་ཡི་སེང་གེ་ཡང་། །འཇིགས་པ་མེད་པ་ལེགས་པར་གནས་པ་
གཞན་ལ་རགས་མ་ལས་པ་ལྟོས་པ་མེད་པ་དང་ཏིང་ངེ་འཛིན་ལ་་་
གནས་པས་བརྟན་པ་དང་སྤང་བྱ་ཕྲ་མོ་ཡང་སྤང་བར་བྱེད་པའི་་་་
རྩལ་དང་ལྡན་པར་གནས་སོ། །སངས་རྒྱས་ཀྱི་ཆོས་མ་འདྲེས་པ་
བཅོ་བརྒྱད་ལ་སྤྱོད་པས་བསྡུས་པ་དྲུག་ནི། ྋ གཞན་ལ་ལམ་ཡང་
དག་པར་བསྟན་པས་སྐུ་ལ་མཆོང་རྒྱུགས་སོགས་འཁྲུལ་བ་མི་་
མངའ་བ་དང་རྩོད་པ་མེད་པ་ལྷུར་བླང་བ་རྫུན་དང་མུ་ཅོར་སྨྲ་བ་་་་
སྤངས་པས་གསུང་ཅེ་ཅོ་མི་མངའ་སྟེ་གད་མོ་དགོད་པ་རྩོད་པ་་་་་

436 རྒྱུད་་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
ཀྱལ་ཀ་ལ་སོགས་པ་མེད་དོ། །རྗེས་སུ་དྲན་པ་དྲུག་བསྒོམ་པས་སྟོན་
པའི་ཐུགས་ལ་འདས་པའི་དངོས་པོ་བརྗེད་པའི་དྲན་པ་ཉམས་་་་་
པ་མི་མངའ་བ་དང་། ྋ །ཕ་རོལ་གྱི་སེམས་བསྲུང་བས་དུས་རྟག་
པར་ཏིང་འཛིན་ལ་མཉམ་པར་མ་བཞག་པའི་ཐུགས་མི་མི་་་་་་་་་་
མངའ་བ་དང་། །ཕྱིན་ཅི་ལོག་གི་འདུ་ཤེས་སྤངས་པས་འཁོར་
འདས་ཐ་དད་དུ་འཛིན་པའི་འདུ་ཤེས་སྣ་ཚོགས་ཀྱང་མི་་་་་་་་་
མངའ་བ་དང་། །ཉེས་པ་ལ་བཏང་སྙོམས་མ་བྱས་པས་གདུལ་བྱའི་
ཁམས་ལ་སོ་སོར་མ་བརྟགས་པའི་ཡལ་བར་འདོར་བའི་བཏང
སྙོམས་མི་མངའ་བ་སྟེ་དྲུག་དང༌། །རྟོགས་པས་བསྡུས་པ་དྲུག་ནི།
རྒྱུན་མི་འཆད་པར་ཟབ་རྒྱས་ཀྱི་ཆོས་ལ་མོས་པ་དྲག་པོ་བྱས་པས་་་་་
གདུལ་བྱར་ཆོས་སྟོན་པའི་འདུན་པ་ཉམས་མེད་དང་བརྩོན་་་་
འགྲུས་བརྩམ་པས་བླ་མ་བསྟེན། སེམས་ཅན་སྨིན་པ་གཞན་དོན་གྱི་
བརྩོན་འགྲུས་དང་དྲན་པ་ཉེ་བར་བཞག་པ་བསྒོམ་པས་ཆོས་ཀུན་
ཇི་བཞིན་གཟིགས་པའི་དྲན་པ་དང་། ྋ །ཤེས་རབ་གསུམ་ལ་
གནས་པས་ཤེས་རབ་དང་ཁྱིམ་གྱི་འདོད་པ་དོན་དུ་མི་གཉེར་བས་
སྒྲིབ་པ་སྤངས་པའི་དབེན་པར་རྣལ་འབྱོར་དང་རྣམ་གྲོལ་དང་ཡེ་་
ཤེས་ལྷུར་ལེན་པར་བྱས་པས་ཆོས་ཀུན་ལ་དབང་འབྱོར་བ་རྣམས་་་་
གྲོལ་གྱི། །ཡེ་ཤེས་ཀྱིས་ཤེས་བྱ་ཀུན་ལ་གཟིགས་པ་ཉམས་པ་མི་
མངའ་བ་དང་དྲུག་གོ། །ཕྲིན་ལས་ཀྱིས་བསྡུས་པ་གསུམ་ནི། སྔོན་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽437
ང་རྒྱལ་སྤངས་ནས་ཡེ་ཤེས་ཀྱི་ལས་བྱས་པས་སྐུ་རྫུ་འཕྲུལ་སྟོན་པ་
དང་༑ རྫུན་སྤང་བ། ཆོས་བཤད་གསུང་ཆོས་འཆད་པ་དང་།བརྣབ་
སེམས་སོགས་སྤངས། ལྟ་བ་གོམས་པས་ཐུགས་ཏིང་ངེ་འཛིན་ལ་
འཇོག་པའི་ཕྲིན་ལས་རྣམས་ཡེ་ཤེས་སྔོན་དུ་འགྲོ་ཞིང་ཡེ་ཤེས་་་་
ཀྱི་རྗེས་སུ་འཇུག་པ་དང༌། ཡེ་ཤེས་ཀྱི་མཁྱེན་པས་བསྡུས་པ་གསུམ་
ནི༑ སྔོན་སངས་རྒྱས་ཀྱི་ཆགས་ཐོགས་མེད་པའི་ཡེ་ཤེས་ལ་ཡིད་
ཆེས་ཤིང་མོས་པས་འདས་པ་དང་། མ་འོངས་པ་དང་། ད་ལྟ་བའི་
དུས་ཀྱི་ཤེས་བྱ་ཐམས་ཅད་ལ་ཡེ་ཤེས་སྒྲིབ་པ་མེད་པར་འཇུག་་་་
པའོ༑ །དེ་ལྟར་བཅོ་བརྒྱད་པོ་འདི་དང་གཞན་སྟོབས་ལ་
སོགས་པ་ཆོས་གོས་སོར་བཞི་ཙམ་སྐུ་ལ་མ་རེག་པ་ཡང་། །སྟོན་པ་
ཁོ་ནའི་མ་འདྲེས་པའི་ཡོན་ཏན་ཡིན་ནོ། །སྐུ་འཁྲུལ་པ་དང་
གསུང་ཅེ་ཅོ་དང་འདས་པའི་དོན་ལ་བསྙེལ་བ་དང་ཐུགས་གཡོ་
བ་སྟེ་མཉམ་པར་མ་བཞག་པ་དང་འཁོར་འདས་ལ་ཐ་དད་ཀྱི་ནི་་
འདུ་ཤེས་དང་། །གདུལ་བྱ་ལ་མ་བརྟགས་པར་ངང་གི་བཏང་
སྙོམས་ནི་དྲང་སྲོང་ཆེན་པོ་ལ་མེད་ལ་གཞན་ཕན་དོན་གཉེར་གྱི་
འདུན་པ་དང་ནི་གཞན་དོན་ལ་སྤྲོ་བའི་བརྩོན་འགྲུས་དང་།
དོན་ཀུན་དྲན་པ་རྣམ་པར་དག་པ་དང་དྲི་མ་མེད་པའི་ཤེས་་
རབ་དང་རྟག་ཏུ་སྤང་བྱ་ལས་རྣམ་པར་གྲོལ་བ་དང༌། །ཤེས་
བྱའི་དོན་ཀུན་མངོན་དུ་གཟིགས་པ་གྲོལ་བའི་ཡེ་ཤེས་ལས་་་་

438 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
ནི་ཉམས་པ་མི་མངའ་ལ། །སངས་རྒྱས་གང་གི་སྐུ་གསུང་ཐུགས་
ཀྱི་ལས་གསུམ་པོ་ཐམས་ཅད་ཡེ་ཤེས་སྔོན་དུ་འགྲོ་བའི་རྗེས་་་་
སུ་འཇུག་པ་དང༌། །དུས་གསུམ་རྟག་ཏུ་ཤེས་བྱ་ལ་ཡེ་ཤེས་
ཐོགས་པ་མེད་པར་མཁྱེན་པ་རྒྱ་ཆེན་པོ་ཤེས་བྱ་ལ་ཁྱབ་པར་ཇི་
སྙེད་འཇུག་པ་སྟེ། །མ་འདྲེས་པའི་ཡོན་ཏན་གང་རྟོགས་ཤིང་
མངོན་དུ་གྱུར་ནས་གདུལ་བྱའི་འགྲོ་བར་འཇིགས་པ་དང་བག་་་་
ཚ་བ་མེད་པར་དམ་པའི་ཆོས་ཀྱི་འཁོར་ལོ་ཆེན་པོ་རབ་ཏུ་་་་་
བསྐོར་བ་ནི། །ཐུགས་རྗེ་ཆེན་པོ་དང་ལྡན་པའི་རྒྱལ་བ་ཉིད་
དེ་སངས་རྒྱས་རྣམས་ཀྱིས་བརྙེས་སོ། །ནམ་མཁའི་དཔེས་
བསྟུན་པ་ནི། ས་ལ་སོགས་པའི་འབྱུང་བ་བཞི་ལ་ཡོད་པའི་ཆོས་
གང་ཡིན་པའི་འདུས་བྱས་ཀྱི་ཆོས་ཉིད་སྲ་བ་དང་གཤེར་བ་དང་
ཚ་བ་དང་གཡོ་བ་དེ་དག་ནི་ནམ་མཁའི་མིན་ལ། །ནམ་མཁའི་
མཚན་ཉིད་སྒྲིབ་པ་དང་ཐོགས་པ་མེད་པ་འདུས་མ་བྱས་ལ་་་་་་
སོགས་པའི་མཚན་ཉིད་གང་ཡིན་པ་དེ་འབྱུང་བཞི་གཟུགས་་་་་
ཅན་གྱི་ཚོགས་ལ་མེད་དོ། །འོན་ཀྱང་ས་དང་ཆུ་དང་མེ་དང་རླུང་
དང་ནམ་མཁའ་རྣམས་ནི་སེམས་ཅན་ཉེ་བར་འཚོ་བའི་རྒྱུ་ཙམ་དུ་
མཚུངས་པར་འཇིག་རྟེན་དག་ན་ཐུན་མོང་སྟེ། །མ་འདྲེས་
པ་ཉིད་ནི་རྡུལ་ཕྲན་ཙམ་ཡང་འཇིག་རྟེན་དག་ན་ཐུན་མོང་་
དུ་གྱུར་པ་མིན་པས་ནམ་མཁས་ཀྱང་མི་མཚོན་ནོ། །སྐྱེས་བུ་ཆེན་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽439
པོའི་མཚན་སུམ་ཅུ་རྩ་གཉིས་ནི། སྔོན་ཡིད་དམ་བརྟན་པས་རུས་
སྦལ་གྱི་ལྟོ་བ་ལྟར་ཞབས་ཀྱི་མཐིལ་ལེགས་པར་གནས་པ་དང་་
སྦྱིན་པ་སྣ་ཚོགས་བྱིན་པས་ཕྱག་གི་མཐིལ་གཉིས་ལ་མཚོན་ཆའི་་་
རྣམ་པ་ཅན་གྱི་འཁོར་ལོ་རྩེ་མོ་རྣོ་བ་རྩིབས་སྟོང་དང་ལྡན་
ཞབས་ཀྱི་མཐིལ་གཉིས་ལ་འགྲོ་བ་འཇུག་པའི་འཁོར་ལོ་རྩེ་མོ་ཟླུམ་་
པོ་རྩིབས་སྟོང་དང་ལྡན་པའི་རི་མོ་ཡོད་པས་ཕུག་དང་ཞབས་་
འཁོར་ལོས་མཚན་པ་དང་། །གཞན་ཁྱད་དུ་མ་བསད་པས་
ཞབས་ཀྱི་རྟིང་པ་ཡངས་ཤིང་ཞབས་ལོང་བུ་འབུར་བ་ཤེར་ཕྱིན་་
ལས་འདི་གཉིས་སོ་སོར་བཤད་མི་མངོན་པ་དང༌། །སེམས་ཅན་
རྣམས་ཆོས་ཀྱིས་བསྐྱབས་པས་སོར་མོ་རིང་བ་དང་གཞན་གྱི་་་་་
འཁོར་མ་ཕྱེ་བས་ཕྱག་ཞབས་ནི། །དྲ་བ་ཡིས་ནི་འབྲེལ་བ་
དང་། ་།བགོ་བ་སྣ་ཚོགས་བྱིན་པས་ཕྱག་ཞབས་ཀྱི་པགས་པ་
འཇམ་ཞིང་གཞོན་ཤ་ཅན་ལེགས་པ་ཉིད་དང༌། །བཟའ་བཏུང་
ཞིམ་པོ་དང་བདེ་བ་བྱིན་པས་ཕྱག་ཞབས་ཀྱི་བོལ་བཞི་དང་མགུལ་་་
གྱི་ལྷུན་གཉིས་ལྟག་པ་དང་བཅས་སྐུ་ནི་བདུན་དག་མཐོ་བ་་་་་་་
དང༌། །སངས་རྒྱས་ཀྱི་ཆོས་བཟུང་བས་བྱིན་པ་རི་དྭགས་ཨེ་ན་
ཡེའི་དང་འདྲ་བར་ཟླུམ་ཞིང་རིམ་གྱིས་ཕྲ་བ་དང་། །གསང་བའི་
ཚིག་བསྲུང་བ་དང་འཁྲིག་པའི་ཆོས་སྤངས་པས་གསང་བའི་་་་་་་
གནས༑ །གླང་པོ་བཞིན་དུ་སྦུབས་སུ་ནུབ་པ་དང་། །དགེ་བ་

440 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
རྒྱ་ཆེན་པོ་མཐར་ཕྱིན་པས་རོ་སྟོད་འཕེལ་ཀ་ཆེ་བ་སེང་གེ་འདྲ་་་་་་
བར་རྒྱས་པ་དང༌། །དགེ་བའི་ཆོས་ཡང་དག་པར་སྤྱོད་པས་ཐལ་
གོང་སྟེ་སྒྲོག་རུས་བར་མེད་པར་ཤས་རྒྱས་པ་དང་།
འཇིགས་པ་བྱིན་པ་དབུགས་དབྱུང་བས་དཔུང་མགོ་ལེགས་པར་་
ཟླུམ་ཞིང་ཕྲག་པའི་ལྷུན་མཛེས་པ་དང་། གཞན་གྱི་བྱ་བའི་གྲོགས་
བྱས་པས་ཕྱག་གཉིས་རེག་བྱ་འཇམ་ཞིང༌། །གཞོན་ཤྭ་དང་ལྡན་
ལ་དབྱིབས་ཀྱང་ཟླུམ་ཞིང་ཚད་མཐོ་དམན་དང་རིང་ཐུང་མེད་་་
པ་དང་། །ཕྱག་རིང་བ་སྟེ་མ་བཏུད་པར་པུས་མོར་སླེབས་པ་དང་
དགེ་བ་བཅུ་ལ་མོས་པར་བྱས་པས་དྲི་མ་ཡོངས་སུ་དག་པའི་སྐུ། །
འོད་ཀྱི་དཀྱིལ་འཁོར་འདོམ་གང་དང་ལྡན་པ་དང༌། །ནད་པ་
ལ་སྨན་བྱིན་པས་མགྲིན་པ་དྲི་མ་མེད་པའི་དུང་དང་འདྲ་བ་་་
རིམ་པ་གསུམ་དུ་འདུག་པ་དང༌། །དགེ་བའི་རྩ་བ་ལ་སྦྱོར་བ་
ཡོངས་སུ་གྲུབ་པས་འགྲམ་པ་རི་དྭགས་ཀྱི་རྒྱལ་པོ་སེང་གེ་དང་་་་
འདྲ་བར་རྒྱས་པ་དང༌། །སེམས་ཅན་རྣམས་ལ་བསམ་པ་མཉམ་
པར་སྦྱར་བས་ཚེམས་ནི་ཡས་མན་དུ་ཉི་ཤུ་ཉི་ཤུ་སྟེ་བཞི་བཅུད་་་་་
མཉམ་པ་དང་། འཁོན་པ་བསྡུམས་པས་རབ་ཏུ་དག་ཅིང་
ཚེམས་ཐགས་བཟང་བ་དང་། །ཡིད་དུ་འོང་བའི་ནོར་བྱིན་
པས་དྲི་མ་མེད་པས་རྣམ་པར་དག་པའི་ཚེམས་རིང་ཐུང་མཉམ
པ་ཉིད་དང་ནི། །སྒོ་གསུམ་གྱི་ལས་གསུམ་བསྲུང་བས་མཆེ་བ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽441
རབ་མཆོག་ཏུ་དུང་ལྟར་དཀར་བ་ཉིད་དང་། །ཚིག་བདེན་པར་
སྨྲས་པས་ལྗགས་རིང་བ་ཞལ་དཀྱིལ་ཁེབས་པ་མཐའ་མེད་ཅིང་་་
བསམ་དུ་མེད་པ་དང་། །ཡིད་དུ་འོང་བའི་རོ་བྲོ་བ་བྱིན་པས་རོ་
བྲོ་བ་ཡི་མཚོག་མཁྱེན་པ་ཉིད་དང་། །འཇམ་ཞིང་དག་པའི་ཚིག་
སྨྲས་པས་རང་བྱུང་གི་གསུང་ཀ་ལ་པིང་ཀ་ཡི། །སྒྲ་དང་འདྲ་
བར་འབྲལ་མི་ཕོད་ཅིང་ཚངས་པའི་དབྱངས་ཉིད་དང་་་་་་་་་
མཚུངས་པར་སྙན་ཞིང་རྒྱང་རིང་དུ་ཐོས་པ་དང༌། །བྱམས་པ་དང་
ལྡན་ཞིང་ཐམས་ཅད་བསྲུང་བས་སྤྱན་གྱི་དབྱིབས་བཟང་བ་
ཨུཏྤལའི་འདབ་མ་ལྟར་དཀར་ནག་འབྱེད་ཅིང་དཀྱུས་རིང་བ་་་
དང༌། །གཡོ་དང་སྒྱུ་མེད་པས་ཁྱུ་མཚོག་གི་རྫི་མ་དང་འདྲ་བར་
འཐུག་ཅིང་ནག་ལ་མ་འཛིངས་པ་དང༌། །བསྔགས་པར་འོས་པ་
རྣམས་ལ་བསྔགས་པས་ཞལ་གྱི་དཀྱིལ་འཁོར་མཛེས་ཤིང་དྲི་མ
མེད་པ་ལ་མཛོད་སྤུ་དཀར་པོ་ལྡན་པ་དང༌། །བླ་མ་ལ་གུས་པས་
གཙུག་ཏོར་བལྟར་མི་མངོན་པ་དབུ་ལ་ལྡན་པ་དང་ཆོས་
དག་པ་ཚོལ་བ་ལ་སེམས་ལས་སུ་རུང་བ་དང་ཡིད་དུ་འོང་བའི་གོས་
དང་མལ་སྟན་བྱིན་པས་པགས་པ་དག་ཅིང་སྲབ་པ་དང་། །
པགས་པ་གསེར་གྱི་མདོག་དང་འདྲ་བ་དྭང་བ་དང་། །འདི་
ཤཱཀྱ་ཐུབ་པའི་དབང་དུ་བྱས་ཀྱི་སྨན་བླ་ལྟ་བུ་ལ་དེའི་དོད་དུ་སྔོན་་་་་
པོ་བགྲང་ངོ་ཞེས་རོང་སྟོན་གསུངས། དོན་དུ་རང་གི་མདངས་

442 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
བཟང་བའི་ཆ་ནས་རེད། འདུ་འཛི་བསྲིང་བ་དང་དགེ་བའི་ཆོས་
སྤེལ་བ་དང་དགེ་བའི་བཤེས་གཉེན་གྱི་གདམས་ངག་མཐུན་
བཟུང་བས་སེམས་ཅན་མཆོག་སྟེ། །སངས་རྒྱས་བཅོམ་ལྡན་
འདས་ཀྱི་བ་སྤུ་ལེགས་པར་ཕྲ་ལ་འཇམ་ཞིང་རེ་རེ་ནས་སྐྱེ་སྟེ། །
སྐུ་ཡི་གྱེན་དུ་གཡྀས་ཕྱོགས་སུ་འཁྱིལ་བ་དང༌། །ཀུན་ལ་སྙིང་
བརྩེ་ཞིང་མཚོན་ཆ་སྤང་བས་དབུ་སྐྲ་དྲི་མ་མེད་ཅིང་རིན་ཆེན་་་་་
མཐོན་མཐིང་སྟེ་ཨིནྡྲ་ནཱི་ལ་བཞིན་གནག་པ་དང་། །བདག་
གཞན་ཏིང་ངེ་འཛིན་ལ་སྦྱོར་བས་ནྱ་གྲོ་དྷ་སྟེ་ཡོངས་སུ་རྫོགས་་
པའི་ལྗོན་ཤིང་གི་དཀྱིལ་འཁོར་དང་འདྲ་བར་ཆུ་ཞེང་གབ་པ་་་
དང་། །སྐུ་གཟུགས་བྱས་པ་དང་མཆོད་རྟེན་བྱས་པ་དང་སེམས་
ཅན་མི་མཛའ་བ་རྣམས་བསྡུམས་པས་ཀུན་ཏུ་བཟང་པོ་དཔེ་་་་་
མེད་པའི་དྲང་སྲོང་ཆེན་པོ་བཅོམ་ལྡན་འདས་དེ་ནི།
མེད་བུ་ཡི་སྟོབས་མངའ་ལ་མཁྲེགས་པའི་སྐུ་ཞིང་ཆེ་ཞིང་དྲང་་
ལ་ཀུན་ནས་མཛེས་པའོ། །ཕལ་པས་བསམ་གྱིས་མི་ཁྱབ་པའི་གཟི་
བརྗིད་འབར་བའི་ཡོན་ཏན་སུམ་ཅུ་རྩ་གཉིས་པོ། །འདི་དག་
སྟོན་པ་ཡང་དག་པས་མི་ཡི་དབང་པོའི་སྐྱེས་བུ་ཆེན་པོ་མཚོན་་་་
པའི་མཚན་དུ་གསུངས་སོ། །ཆུ་ཟླའི་དཔེས་བསྟན་པ་ནི། ཇི་
ལྟར་ན་སྤྲིན་མེད་པའི་ནམ་མཁའ་ཡི་ཟླ་བའི་གཟུགས་དེ། །
སྟོན་ཀའི་ཆུ་སྔོན་པོའི་མཚོར་ནི་མཐོང་བ་ལྟར། །དེ་བཞིན་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽443
དུ་རྒྱལ་སྲས་ས་ལ་གནས་པའི་ཚོགས་ཀྱིས་ཁྱབ་བདག་གི་
གཟུགས༑ །རྫོགས་པའི་སངས་རྒྱས་ཀྱི་འཁོར་གྱི་དཀྱིལ་འཁོར་
གྱི་ནང་དུ་མཐོང་བར་འགྱུར་རོ། །བྲལ་སྨིན་གྱི་ཡོན་ཏན་དྲུག་
ཅུ་རྩ་བཞི་པོ། །འདི་དག་ཆོས་སྐུ་ལ་ཡོད་པ་བྲལ་འབྲས་གཟུགས་
སྐུར་ཡོད་པ་སྨིན་འབྲས་སོ་སོར་རང་རང་གི་རྒྱུ་དང་བཅས་ཏེ། །
གོ་རིམ་ཇི་ལྟ་བ་བཞིན་དུ་བུ་མོ་རིན་ཆེན་གྱི། །མདོ་ཐེག་པ་ཆེན་
པོའི་མན་ངག་ཅེས་པའི་མདོ་ཡི་རྗེས་སུ་འབྲང་ནས་ཤེས་པར་་་་་
བྱའོ༑ །གནས་འདི་དག་ལ་གོ་རིམ་བཞིན་དུ་རྡོ་རྗེ་དང་སེང་གེ་དང་
ནམ་མཁའ་དང་ཆུ་ཟླའི་དཔེས་བརྗོད་པ་གང་ཡིན་པ་དེའི་བསྡུས་་་་
པའི་དོན་ནི་ཚིགས་སུ་བཅད་པ་བཅུ་གཉིས་ཀྱིས་རིག་པར་བྱ་སྟེ།
སྤང་བྱས་མི་ཕྱེད་པ་དང་སྤོབ་པ་མི་ཞན་པ་དང༌། །གང་དང་
ཡང་མཚུངས་པ་མེད་པའི་ཕྱིར་དང་ཆོས་ཀྱི་སྐུ་ལས་གཡོ་བ་་་་་
མེད་པའི་ཕྱིར་རིམ་པ་བཞིན། །རྡོ་རྗེ་དང་སེང་གེ་དང་ནམ་
མཁའ་དང་དག་པའི། །ཆུ་ཡི་ཟླ་བའི་དཔེས་བསྟན་ཏོ། །
སྟོབས་བཅུ་པོ་རྣམས་ལས་ནི་གནས་དང་གནས་མིན་མཁྱེན་པ་་
ལ་སོགས་པ་སྟོབས་དང་པོ་དྲུག་དང་། །བསམ་གཏན་དང་
སྙོམས་འཇུག་མཁྱེན་པ་སོགས་གསུམ་དང་ཟག་ཟད་མཁྱེན་པའི་་་
སྟོབས་གཅིག་གིས་རིམ་པ་བཞིན། །ཤེས་བྱའི་སྒྲིབ་པ་དང་
སྙོམས་པར་འཇུག་པའི་སྒྲིབ་པ་དང༌། །ཉོན་མོངས་པའི་བག་

444 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
ཆགས་དང་བཅས་པ་ཀུན་བསལ་བས། ། གོ་ཆ་དང་རྩིག་པ་
དང་ཤིང་བཞིན་དུ། །ཕུག་པ་དང་བཤིག་པ་དང་བཅད་པའི་
ཕྱིར་རོ། །བརླིང་བ་དང་སྙིང་པོ་དང་བརྟན་པ་དང་མི་ཕྱེད་
པས༑ །དྲང་སྲོང་ཆེན་པོའི་སྟོབས་ནི་རྡོ་རྗེ་དང་འདྲའོ། །གང་
ཕྱིར་བརླིང་བ་ཡིན་ཏེ་འཁོར་འདས་ཀྱི་ཆོས་ཀྱི་སྙིང་པོ་ཡིན་པའི་་
ཕྱིར་རོ། །གང་ཕྱིར་སྙིང་པོ་ཡིན་ཏེ་འདུས་མ་བྱས་ཤིང་ལྷུན་གྱིས་
གྲུབ་པ་བརྟན་པའི་ཕྱིར་རོ། །གང་ཕྱིར་བརྟན་པ་ཡིན་ཏེ་རྣམ་
རྟོག་མཚན་མ་སོགས་ཀྱིས་མི་ཕྱེད་པའི་ཕྱིར་རོ། །མི་ཕྱེད་པའི་
ཕྱིར་ན་རྡོ་རྗེ་བཞིན་ནོ། །འཁོར་ལ་བག་མི་ཚ་བས་འཇིགས་པ་
མེད་པའི་ཕྱིར་དང་གཞན་ལ་ལྟོས་པ་མེད་པའི་ཕྱིར་དང་། །ཏིང་
ངེ་འཛིན་བརྟན་པའི་ཕྱིར་དང་སྒྲིབ་པ་འཇོམས་པའི་རྩལ་ནི་་་་་་་
ཕུན་སུམ་ཚོགས་པས་ན། །ཐུབ་པ་མི་ཡི་སེང་གེ་རི་དྭགས་ཀྱི་
རྒྱལ་པོ་སེང་གེ་བཞིན། །འཁོར་གྱི་ཚོགས་སུ་འཇིགས་པ་མི་
མངའ་འོ། །ཤེས་བྱ་ཀུན་མངོན་སུམ་དུ་མཁྱེན་པས་དྲིས་ཀུན་
ལན་ལྡོན་ནུས་པས་ཕས་རྒོལ་སོགས་གང་ཟག་གང་ལས་ཀྱང་། །
འཇིགས་པ་མེད་པར་ནི་རྣམ་པར་གནས་སོ། །དག་ས་ཐོབ་
པའི་སེམས་ཅན་དང་ཡང་བདག །མི་མཉམ་པར་གཟིགས་
པའི་ཕྱིར་ན་ལྟོས་པ་མེད་དོ། །ཐུགས་ནི་ཤེས་བྱའི་ཆོས་རྣམས་
ཐམས་ཅད་ལ། །རྣམ་པར་མི་རྟོག་ཅིང་རྩེ་གཅིག་ཏུ་གནས་པའི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽445
ཕྱིར་ན་བརྟན་པ་ཉིད་དང༌། །མཆོག་ཏུ་སྤང་བར་དཀའ་བ་མ་
རིག་བག་ཆགས་ཀྱི། །ས་ལས་བརྒལ་བའི་ཕྱིར་མི་མཐུན་
ཕྱོགས་འཇོམས་པ་ལ་རྩལ་དང་ལྡན་ནོ། །འཇིག་རྟེན་པ་སོ་སྐྱེ་
དང་བདག་འཛིན་ཅན་ཉན་ཐོས་དང་མཐའ་གཅིག་ཏུ། །སྤྱོད་
པ་རང་སངས་རྒྱས་དང་བློ་ལྡན་བྱང་ཆུབ་སེམས་དཔའ་དང་
རང་བྱུང་ཡང་དག་པར་རྫོགས་པའི་སངས་རྒྱས་རྣམས། ། གོང་
ནས་གོང་དུ་བློ་དག་ནི། །ཕྲ་བའི་ཕྱིར་དཔེ་ནི་རྣམ་པ་ལྔ་སྟེ་
ས་ཆུ་མེ་རླུང་ནམ་མཁའ་རྣམས་སྔ་མ་སྔ་མ་བས་ཕྱི་མ་ཕྱི་མ་ཕྲ་བ་་་་
བཞིན་ནོ། །ཡང་དག་པར་རྫོགས་པའི་སངས་རྒྱས་ནི་འཇིག་རྟེན་
ཀུན་གྱི་ཉེ་བར་འཚོའི་གཞི་ཡིན་པའི་ཕྱིར། ྋ །ས་ཆུ་མེ་རླུང་
རྣམས་དང་མཚུངས་ལ། །འཇིག་རྟེན་དང་འཇིག་རྟེན་ལས་
འདས་པ་ཡི། །མཚན་ཉིད་ཐམས་ཅད་ལས་འདས་པའི་ཕྱིར་
ན༵་ནམ་མཁའ་བཞིན་ནོ། །།དེ་དག་ན་སྟོབས་ལ་སོགས་པའི་
ཡོན་ཏན་སུམ་ཅུ་ནི། །རྩ་གཉིས་པོ་འདི་རྣམས་རྟེན་ཆོས་ཀྱི་
སྐུས་རབ་ཏུ་ཕྱེ་བའི་ཡོན་ཏན་དག་སྟེ། །དཔེར་ན་ནོར་བུ་རིན་
ཆེན་གྱི་འོད་དང་མདོག་དང་། །དབྱིབས་བཞིན་དུ་རང་
བཞིན་ལ་དབྱེ་བ་མེད་པའི་ཕྱིར་རོ། །སྨིན་འབྲས་མཐོང་བར་
གྱུར་ན་ཚིམ་པར་བྱེད་ནུས་པའི་ཡོན་ཏན་གང་ཡིན་པ། །མཚན་
བཟང་པོ་སུམ་ཅུ་རྩ་གཉིས་ཞེས་བྱ་བ་དེ་ནི། །སྦྲུལ་པའི་སྐུ་དང་

446 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
ཐེག་པ་ཆེན་པོའི་ཆོས་ལ་རྫོགས་པར་ནི། །ལོངས་སྤྱོད་པས་
ལོངས་སྤྱོད་རྫོགས་པའི་སྐུ་གཉིས་ལ་བརྟེན་པའི་ཡོན་ཏན་ཡིན་་་
ནོ༑ །གདུལ་བྱ་དག་ལས་རིང་བ་སོ་སྐྱེ་དང་ཉན་ཐོས་སོགས་དང་
ཉེ་བ་རྒྱལ་སྲས་སར་གནས་རྣམས་ལས། །རིམ་པ་བཞིན་འཇིག་
རྟེན་དུ་དང་རྒྱལ་བའི་དཀྱིལ་འཁོར་དུ། །དཔེར་ན་ཆུ་ནང་དུ་
ཟླ་བའི་གཟུགས་བརྙན་ཤར་བ་དང་ནམ་མཁའ་ལ་ཟླ་བའི་་་་
གཟུགས་མཐོང་བ་བཞིན་དུ། །གཟུགས་ཀྱི་སྐུ་དེ་མཐོང་བ་ནི་
རྣམ་པ་གཉིས་ཡོད་དོ། །ཐེག་པ་ཆེན་པོ་རྒྱུད་བླ་མའི་བསྟན་
བཅོས་དཀོན་མཆོག་གི་རིགས་རྣམ་པར་དབྱེ་བ་ལས། ཡོན་
ཏན་གྱི་སྐབས་ཏེ་གསུམ་པའོ།། །།
རྒྱལ་བའི་མཛད་པ་ནི་མདོར་བསྡུ་ན་ལྷུན་གྱིས་གྲུབ་པ་དང་རྒྱུན་
མི་འཆད་པ་རྣམ་པ་གཉིས་ཀྱིས་འཇུག་སྟེ་དེ་བསྟན་པ་ལ་ཚིགས་སུ་་
བཅད་པ་གཉིས་ཏེ། གདུལ་བྱའི་ཁམས་ཏེ་རིགས་ཐ་དད་པ་དུ་
མ་དང་འདུལ་བའི་ཐབས་སྣ་ཚོགས་པ་དང་ནི། །གདུལ་བྱའི་
ཁམས་ཀྱི་བདེན་པ་མཐོང་བ་ལ་སོགས་པ་གདུལ་བྱའི་བྱ་བ་་་་་་་
དང༌།༑ །གདུལ་བྱ་དེ་གང་ན་གནས་པ་ཡི་ཡུལ་དང་གང་གི་ཚེ་
འདུལ་བའི་དུས་སུ་དེར་གཤེགས་པ་ལ། །ཁྱབ་བདག་རྫོགས་
པའི་སངས་རྒྱས་ནི་དུས་རྟག་ཏུ་འབད་རྩོལ་མེད་པར་ལྷུན་གྱིས་་་
གྲུབ་པ་ཡིས་འཇུག་གོ། །ངེས་འབྱིན་གྱི་རྒྱུ་གཟུངས་དང་ཏིང་

མཁན་་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽447
འཛིན་སོགས་ཡོན་ཏན་གྱི་རིན་ཆེན་མཆོག་ཏུ་གྱུར་པའི་ཚོགས་་
དང་ལྡན་པའི་ས་བཅུའི་ཡེ་ཤེས་ཆུ་དག་པས་གང་བའི་མཚོ་ལྟ་་་་
བུ་ནི་ངེས་པར་འབྱིན་པའི་རྒྱུའོ་ཉེ་བར་སྟོན་པའི་རྒྱུ་བསོད་
ནམས་དང་ཡེ་ཤེས་ཀྱི་ཚོགས་རྣམ་པ་གཉིས་ཉི་མའི་འོད་ལྟ་བུ་་་་
ཅན་ནི་རྟོན་པའི་རྒྱུའོ། །ས་བཅུ་དང་ཚོགས་གཉིས་པོ་འདིས་འགྲོ་
བས་ན་ལམ་གྱི་ཐེག་པ་མ་ལུས་པ་ངེས་པར་བསྒྲུབས་ཏེ་དེའི་་་་་་
འབྲས་བུ་ནི་མཐའ་དང་དབུས་མེད་ཅིང་རྒྱ་ཆེན་པོ་ནམ་་་་་
མཁའ་ལྟར་ཁྱབ་པ་བྱང་ཆུབ་དང་། ྋ །ཡོངས་སུ་འཛིན་པ་ནི་
སངས་རྒྱས་ཉིད་ནི་ཡོན་ཏན་དྲི་མ་མེད་པ་རིན་པོ་ཆེ་་་་་་་་
གཏེར་དང་འདྲ་བ་དེ་སེམས་ཅན་ཀུན་ལ་ཁྱད་པར་མེད་པ་་་་་་་
ཡོད་པའི་ཚུལ་རྣམ་པར་གཟིགས་ནས། །རང་བཞིན་རྣམ་དག་
ནམ་མཁའ་འདྲ་བ་དེ་ལ་ངོས་འཛིན་འོག་ནས་འབྱུང་བའི་ཉོན་་་་་་
མོངས་པ་དང་ཤེས་བྱའི་སྒྲིབ་པའི་གློ་བུར་སྤྲིན་གྱིས་དྲ་བ་དག་་་
སེལ་བའི་རྐྱེན་སངས་རྒྱས་རྣམས་ཀྱི་ཐུགས་རྗེའི་རླུང་གིས་་་་་་་
རྣམ་པར་གཏོར་རོ། །དེ་ཡང་ལྷུན་གྱིས་གྲུབ་པའི་ཚུལ་ནི་ཚིགས་
སུ་བཅད་པ་གཉིས་ཀྱིས་རིག་པར་བྱ་སྟེ། གདུལ་བྱ་གང་ཞིག་
ཐབས་གང་གིས་གདུལ་བ་ཡི། །བྱ་བ་གང་དང་ཡུལ་གང་དུ་
དུས་གང་གི་ཚེ། །གདུལ་བྱ་ལ་སོགས་པ་དེ་ཡི་ཕྲིན་ལས་འཇུག་པ་
ལ་རྣམ་པར་རྟོག་པ་སྐྱེ་བ་མེད་པའི་ཕྱིར། །ཐུབ་པའི་ཕྲིན་ལས་

448 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
རྟག་ཏུ་ལྷུན་གྱིས་གྲུབ་བོ། །བསམ་པ་སྣ་ཚོགས་པའི་གདུལ་
བྱའི་ཁམས་ནི་ཐ་དད་པ་གང་ཞིག་གི་བསམ་པ་དང་མཐུན་པར།
ཐེག་པ་གསུམ་སོགས་གདུལ་བའི་ཚུལ་གྱི་ཐབས་མང་པོ་གང་་་་་
དང་གང་གིས་འདུལ་བ་དང༌། །མངོན་མཐོ་སོགས་གདུལ་བྱའི་
བྱ་བ་སྟེ་དགོས་པ་གང་དང་གང་དུ་ནི། །འཇུག་པའི་གང་གི་ཚེ་
ཡུལ་དང་འཇུག་པའི་དུས་དེ་དག་ལ་རྟོག་པ་མེད་ཅིང་ལྷུན་གྱིས་་
གྲུབ་པའོ། །རྒྱུན་མི་འཆད་པའི་ཚུལ་ནི་ཚིགས་སུ་བཅད་པ་བརྒྱད་
ཀྱིས་རིག་པར་བྱ་སྟེ། འཁོར་བ་ལས་ངེས་པར་འབྱིན་པ་རྒྱུ་དང་
དེ་ཡི་རྟོན་པ་སྟེ་རྐྱེན་དང་། །དེའི་འབྲས་བུ་དང་དེ་ཡི་ཕྲིན་
ལས་འཇུག་ཡུལ་ཡོངས་སུ་འཛིན་པ་སེམས་ཅན་དང༌། །དེ་ཡི་
སྒྲིབ་པ་དང་སྒྲིབ་པ་དེ་གཅོད་པའི་ཕྲིན་ལས་ཀྱི་རྐྱེན་ལ་ནི།
རྣམ་པར་རྟོག་པ་མེད་པས་ན་རྒྱུན་མི་འཆད་པའི་ཕྱིར་རོ།
འབྲས་བུའི་སར་ངེས་པར་འབྱིན་པའི་རྒྱུ་ནི་ས་བཅུ་སྟེ།
བསོད་ནམས་དང་ཡེ་ཤེས་ཀྱི་ཚོགས་གཉིས་པོ་དག་ནི་ས་བཅུ་དེ་
ཡི་རྒྱུ་དང༌། །དེའི་འབྲས་བུ་བྱང་ཆུབ་མཆོག་ཡིན་ཏེ། །བྱང་
ཆུབ་ཀྱི་ཁམས་སེམས་ཅན་གྱིས་ཡོངས་སུ་འཛིན་ལ། །སྙིང་པོ་
དེའི་སྒྲིབ་པ་ནི་མཐའ་ཡས་པའི་ཉོན་མོངས་པ་དང་། །ཉེ་
བའི་ཉོན་མོངས་པ་བག་ཆགས་དང་བཅས་པ་རྣམས་སོ།
དུས་ཀུན་དུ་ནི་སྒྲིབ་པ་དེ་འཛོམས་པའི། །རྐྱེན་ནི་ཐུགས་རྗེ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽449
ཆེན་པོ་ཡིན་ནོ། །གནས་དྲུག་པོ་ནི་འདི་དག་རྣམས། །གོ་
རིམ་ཇི་ལྟ་བ་བཞིན་ས་བཅུ་རྒྱ་མཚོ་དང༌། །ཚོགས་གཉིས་ཉི་མ་
དང་ནི་བྱང་ཆུབ་ནམ་མཁའ་དང་ཁམས་གཏེར་དང་། །དྲི་མ་
སྤྲིན་དང་ཐུགས་རྗེ་རླུང་བཞིན་དུ་ཤེས་པར་བྱ་སྟེ། །ཤེས་རབ་
ཀྱི་ཆུ་དང་གཟུངས་དང་ཏིང་ངེ་འཛིན་དང་མངོན་པར་ཤེས་པ་ལ་་
སོགས་པའི་ཡོན་ཏན་གྱི་རིན་ཆེན་དུ་མ་དང༌། །ལྡན་པའི་ཕྱིར་
ས་རྣམས་རྒྱ་མཚོ་ཆེན་པོ་བཞིན་ནོ། །སེམས་ཅན་ཐམས་ཅད་
ཉེ་བར་འཚོ་བའི་རྒྱུ་ཡིན་པའི་ཕྱིར། །ཚོགས་གཉིས་པོ་དག་ནི་
ཉི་མ་བཞིན་ནོ། །ཐམས་ཅད་དུ་ཁྱབ་པས་རྒྱ་ཆེ་ཞིང་མཐའ་
དང་དབུས་མེད་པའི་ཕྱིར། །བྱང་ཆུབ་ནི་བློའི་ཡུལ་ལས་འདུས་
པ་ནམ་མཁའི་ཁམས་བཞིན་ནོ། །ཡང་དག་པར་རྫོགས་པའི་
སངས་རྒྱས་ཀྱི་ཆོས་ཉིད་དུ་ཡོད་པས་ཡོན་ཏན་གྱི་འབྱོར་པ་མི་་་་་
ཟད་པའི་ཕྱིར། །སེམས་ཅན་གྱི་ཁམས་ནི་གཏེར་དང་འདྲའོ། །
གློ་བུར་དུ་བྱུང་བ་དང་སེམས་ལ་ཁྱབ་པ་དང་ཁམས་ཀྱི་རང་་་
བཞིན་མ་གྲུབ་ཕྱིར། །སེམས་ཅན་དེ་ཡི་ཉོན་མོངས་པ་ནི་སྤྲིན་
ཚོགས་བཞིན་ནོ། །སྒྲིབ་པ་དེ་འཐོར་བར་བྱེད་པ་ནི་ཉེ་བར་
གནས་པའི་ཕྱིར། །ཐུགས་རྗེ་ཆེན་པོ་ནི་མི་བཟད་པའི་རླུང་
དང་འདྲའོ། །སྔོན་ཚོགས་གཉིས་སྒྲུབ་སྐབས་གཞན་དོན་དུ་ཐུགས་
བསྐྱེད་ནས་ས་བཅུ་དང་ཚོགས་གཉིས་ཀྱི་གཞན་དོན་གྱི་དབང་་་་་

450 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
གིས་ངེས་པར་འབྱུང་བ་དང་། །ད་ལྟ་བྱང་ཆུབ་ཐོབ་པ་ན་
མཁྱེན་པས་བདག་དང་སེམས་ཅན་ཐམས་ཅད་སངས་རྒྱས་ཀྱི་་་་
སྙིང་པོ་ཅན་དུ་དབྱིངས་རང་བཞིན་གྱིས་དག་པར་མཚུངས་པར་་་་
གཟིགས་པ་དང༌། །ཐུགས་རྗེའི་མཛད་པ་སེམས་ཅན་གྱི་སྒྲིབ་པ་
སེལ་བའི་ཕྲིན་ལས་ཡོངས་སུ་མ་རྫོགས་པའི་ཕྱིར། །འཁོར་བ་
ཇི་སྲིད་ཀྱི་བར་དུ་མཛད་པ་རྒྱུན་མི་འཆད་པ་ཡིན་ནོ། །སྐྱེ་བ་
དང་འགག་པ་མེད་པས་རབ་ཏུ་ཕྱེ་བ་ཞེས་པའི་སངས་རྒྱས་ཉིད་་་
གང་ཡིན་པ་དེ་ནི་འདིར་ཇི་ལྟར་འདུས་མ་བྱས་པ་འཇུག་པ་མེད་
པའི་མཚན་ཉིད་ཀྱི་སངས་རྒྱས་ལས་ལྷུན་གྱིས་གྲུབ་ཅིང་རྒྱུན་མི་་
འཆད་པར་འཇིག་རྟེན་ཇི་སྲིད་དུ་རྣམ་པར་རྟོག་པ་མེད་པར་་་་་་་
སངས་རྒྱས་ཀྱི་མཛད་པ་འཇུག་ཅིང་སངས་རྒྱས་ཀྱི་ཆེ་བའི་བདག་་་་
ཉིད་ལས་བརྩམས་ཏེ། ྋ ཐེ་ཚོམ་དང་སོམ་ཉི་སྐྱེ་བ་རྣམས་སངས་
རྒྱས་ཀྱི་ཡུལ་བསམ་གྱིས་མི་ཁྱབ་པ་ལ་མོས་པ་བསྐྱེད་པའི་ཕྱིར
དཔེའི་ཚིགས་སུ་བཅད་པ་ནི། སྐུ་སྣང་བ་ལྷ་དབང་བརྒྱ་བྱིན་ལྟ་བུ་
དང་གསུང་བརྗོད་པ་ལྷའི་རྔ་བོ་ཆེའི་སྒྲ་ལྟ་བུ་དང་ཐུགས་ཤེས་བྱ་་་་
ཐམས་ཅད་ལ་ཁྱབ་པ་སྤྲིན་ལྟ་བུ་དང་སྤྲུལ་པ་སྟོན་པ་ཚངས་པ་ལྟ་
བུ་དང་། །ཡེ་ཤེས་སྤྲོ་བ་ཉི་མ་ལྟ་བུ་དང་ཐུགས་ཀྱི་གསང་བ་ཡིད་
བཞིན་གྱི་ནོར་བུ་རིན་ཆེན་བཞིན་དང་། །དེ་བཞིན་གཤེགས་
པའི་གསུང་གི་གསང་བ་སྒྲ་བརྙན་ཇི་ལྟ་བ་བཞིན་དང་། །སྐུའི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽451
གསང་བ་ནམ་མཁའེ་ལྟ་བུ་དང་ནི་ཐུགས་རྗེ་ཆེན་པོ་ས་ས་གཞི་་་་
བཞིན་ཡིན་ནོ། །དེ་ལས་བརྒྱ་བྱིན་གྱི་དཔེས་བསྟན་པ་ནི། ཇི་
ལྟར་ནུ་བཻ་ཌཱུ ར་ཡ༷་དག་པ་ཡི། །རང་བཞིན་དུ་འཛམ་གླིང་གི་
ས་སྟེང་འདིར་འགྱུར་ཏེ་རྣམ་པར་གནས་པ་ན། །གཞི་དེ་དག་
ཅིང་དྭངས་བའི་ཕྱིར་ལྷ་ཡི་དབང་པོ་བརྒྱ་བྱིན་ཡང་དེར། །ལྷ་
ཡི་བུ་མོའི་ཚོགས་དང་བཅས་པ། །ཕོ་བྲང་རྣམ་པར་རྒྱལ་བའི་
ཁང་བཟང་དང་། །ལྷ་ཡི་གནས་གྲོང་ཁྱེར་ལྟ་ན་སྡུག་དེ་ལས་
གཞན་དག་དང་། །གནས་གཞན་དེ་ཡི་གཞལ་ཡས་ཁང་སྣ་
ཚོགས་པ་དག་དང༌། །དེ་དག་གི་ལོངས་སྤྱོད་དུ་གྱུར་པའི་ལྷ་
རྫས་རྣམ་པ་མང་པོ་དེ་དང་དེ་མཐོང་ངོ༌། །དེ་ནས་འཛམ་གླིང་
གི་སྐྱེས་པ་དང་བུད་མེད་ཀྱི་ཚོགས། །ས་ཡི་སྟེང་ན་གནས་པ་
རྣམས་ཀྱིས། །གཟུགས་བརྙན་གྱི་སྣང་བ་དེ་ནི་མཐོང་བར་གྱུར་
ཏེ༑ །ངེད་རྣམས་ཀྱང་དུས་རིང་པོར་མི་ཐོགས་པར། །ལོངས་
སྤྱོད་ཕུན་སུམ་ཚོགས་པའི་ལྷ་དབང་འདི་དག་དང་འདྲ་བར་་་་་་་་
གྱུར་ཅིག་ཅེས། །དེ་འདྲའི་སྨོན་ལམ་འདེབས་པར་བྱེད་
ཅིང༌༑ །ལྷ་ཡི་དཔལ་འབྱོར་དེ་ཐོབ་པའི་དོན་དུ་ཡན་ལག་བརྒྱུད་
པའི་དུས་ཁྲིམས་སོགས་ཀྱི་དགེ་བ་ནི། །ཡང་དག་པར་བླངས་
ཏེ་གནས་པར་འགྱུར་རོ། །མི་དེ་དག་གི་དགེ་བའི་ལས་དེས་
ནི། །གཟུགས་བརྙན་འདི་དག་སྣང་བ་ཙམ་ཡིན་གྱི་ལྷ་ཡུལ་

452 རྒྱུད་་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
དངོས་ནི་མ་ཡིན་ནོ། །དེའི་ཕྱིར་ལྷ་ཡུལ་དངོས་ལ་འཕེན་པར་བྱའོ།
ཞེས་དེ་ལྟ་བུར། ཤེས་པ་མེད་ཀྱང་གཟུགས་བརྙན་ལ་ངོ་བོར་
བཟུང་ནས་དགེ་བ་སྤྱད་པས་ས་ཡི་སྟེང་ནས། །འཕོས་ཏེ་ལྷ་རུ་
སྐྱེ་བར་འགྱུར་རོ། །གཟུགས་བརྙན་སྣང་བ་དེ་ནི་ཤིན་ཏུ་ཡང༌།།
རྣམ་པར་རྟོག་པ་མེད་ཅིང་ལྷ་གནས་དག་དེར་འཕོས་པ་མེད་་་་་་
པས་གཡོ་བ་མེད་པ། །དེ་ལྟ་མོད་ཀྱི་ས་སྟེང་ན། །མི་རྣམས་
དངོས་སུ་དགེ་བར་སྦྱོར་བ་དང་བརྒྱུད་ནས་ལྷར་སྐྱེ་བའི་རྒྱུ་ཡིན་་་་
པས་དོན་ཆེན་གྱིས་ནི་ཉེ་བར་གནས་པ་ཡིན་ལ། · །དེ་བཞིན་
དུ་དད་པ་ལ་སོགས་པ་དྲི་མ་མེད་པ་ཅན་གྱི། །དད་པ་ལ་
སོགས་པ་ཡོན་ཏན་གྱི་ཆོས་བསྒོམ་པ་ཡིས། །རང་གི་སེམས་
ལ་སྣང་བ་ཡང་དག་པར་རྫོགས་པའི་སངས་རྒྱས། །མཚན་
དང་དཔེ་བྱད་ལྡན་པ་དང་། །སྤྱོད་ལམ་འཆག་པ་དང་ནི་
བཞེངས་པ་དང་། །བཞུགས་པ་དང་ནི་གཟིམས་པ་དང་།
དེ་ལྟར་སྤྱོད་ལམ་རྣམ་པ་སྣ་ཚོགས་པ་མཛད་པ་ཅན་དང་།
སྤྲོས་པ་ཉེ་བར་ཞི་བའི་ཆོས་ནི་གསུངས་པ་དང༌། །རེས་འགའ་
ཅི་ཡང་མི་གསུངས་ཤིང་མཉམ་པར་བཞག་པར་གྱུར་པ་དང་། །
རྫུ་འཕྲུལ་ལ་སོགས་པའི་ཆོ་འཕྲུལ་རྣམ་པ་སྣ་ཚོགས་དག་གིས་་་་
མཛད་པ་གཟི་མདངས་ཆེན་པོ་ཅན། །སེམས་ཅན་རྣམས་
ཀྱིས་མཐོང་བར་འགྱུར་ཞིང་། །དེ་མཐོང་ནས་ཀྱང་སངས་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽453
རྒྱས་ཐོབ་པར་འདོད་པའི་འདུན་པ་དང་ལྡན་པས་སངས་རྒྱས་་་
ཉིད་དུ་གྱུར་ཅིག་ཅེས་བསྔོས་པས་དགེ་བ་ལ་རབ་ཏུ་སྦྱོར་ཏེ།
དེ་ཡི་རྒྱུ་ཕ་རོལ་ཏུ་ཕྱིན་པ་དྲུག་ཡང་དག་པར་བླངས་ནས་ནི། །
ཇི་ལྟར་འདོད་པའི་གོ་འཕང་དེ་ཉིད་ཐོབ་པར་བྱེད་དོ། །
སེམས་ཀྱི་སྣང་བ་སྤྲུལ་པའི་སྐུ་དེ་ནི་ཤིན་ཏུ་ཡང་། །ཀུན་སློང་གི་
རྟོག་པ་མེད་ཅིང་ཆོས་ཀྱི་སྐུ་ལས་གཡོ་བ་མེད་པ་ཉིད། །དེ་ལྟ་
ན་ཡང་གདུལ་བྱའི་འཇིག་རྟེན་ན། །དངོས་བརྒྱུད་ནས་དོན་
ཆེན་པོས་རྒྱུར་ནི་ཉེ་བར་གནས་སོ། །ཕྱི་རོལ་སྣང་བ་འདི་ནི་
རང་གི་སེམས་ལ་སྣང་བ་ཡིན་ཞེས། །སོ་སོའི་སྐྱེ་བོ་རྣམས་ཀྱིས་
མི་ཤེས་མོད་ཀྱི། །དེ་ལྟ་ན་ཡང་སྤྲུལ་པའི་སྐུའི་གཟུགས་མཐོང་
སྟེ༑ །མཐོང་བ་པོ་དེ་དག་ལ་ནི་དོན་ཡོད་པར་འགྱུར་རོ། །དོན་
དེ་གང་ཡིན་ཞེ་ན་རིམ་གྱིས་གཟུགས་ཀྱི་སྐུ་དེ་མཐོང་བ་ལ་་་་་་
བརྟེན་ནས། །དེའང་ཆེད་དུ་ཐེག་པ་ཆེན་པོ་འདི་ལ་གནས་
པའི་རྒྱལ་སྲས་རྣམས། །སྒྲིབ་པ་བྲལ་སྟོབས་ཀྱིས་ནང་གི་དམ་པ་
ཆོས་ཀྱི་སྐུ་ནི། །སངས་རྒྱས་མཐར་ཐུག་ཡེ་ཤེས་ཀྱི་མིག་གིས་
མངོན་སུམ་དུ་མཐོང་བར་འགྱུར་རོ། །ཇི་ལྟར་ན་ས་ཆེན་པོའི་
དཀྱིལ་འཁོར་ཀུན་ཉམ་ང་བའི་གནས་ངམ་གྲོགས་ལ་སོགས་པ་་་
གཞན་རྣམས་དང་བྲལ་བ་དྲི་མ་དག་ཅིང་མེད་པ་རིན་པོ་ཆེ་བེ་་་
ཌཱུརྱ༑ །གསལ་ཞིང་མཛེས་པ༵་ནོར་བུའི་ཡོན་ཏན་ཐམས་ཅད་

454 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
རྫོགས་པས་དྲི་མ་དང་བྲལ་བའི་དཔལ་དང་ལྡན་པས་ས་ཡི་སྟེང་
ནི་ལག་མཐིལ་ལྟར་མཉམ་པར་གྱུར་ཏེ། །གཞི་དག་པའི་ཕྱིར་
དེར་ནི་ལྷ་ཡི་གྲོང་ཁྱེར་དག་སྣ་ཚོགས་པ་དང་ལྷ་དབང་བརྒྱ་་་་་
བྱིན་སོགས་ལྷ་ཡི་གཟུགས་བརྙན་ཤར་ཏེ། །ཕྱིས་སུ་རིམ་གྱིས་
ས་ཡི་ཡོན་ཏན་དག་དང་བྲལ་བའི་ཕྱིར་དེ་ནི་སླར་ཡང་མི་་་་་
སྣང་བར་འགྱུར་ལ། །དེ་ལྟ་བུའི་དངོས་པོ་ཐོབ་པའི་ཕྱིར་
བསྙེན་གནས་ཀྱི་བརྟུལ་ཞུགས་དང་ངེས་པར་སྦྱིན་པ་་་་་་་་
སོགས་བསོད་ནམས་བསགས་པ་ལ་ཕྱོགས་པའི། །བུད་མེད་
དང་སྐྱེས་པའི་ཚོགས་དག་ལྷ་ཡུལ་དུ་སྨོན་པའི་སེམས་ཀྱིས་་་་་་་
གཟུགས་བརྙན་དེ་ལ་མེ་ཏོག་ལ་སོགས་པ་འཐོར་བ་ལྟར། །
རྒྱུད་དག་པ་བཻ་ཌཱུརྱ་དང་འདྲ་བའི་སེམས་ལ་སྣང་བའི་ཐུབ་་་་་
པའི་དབང་པོ་ཐོབ་པར་བྱ་བའི་ཕྱིར། །སངས་རྒྱས་ཐོབ་པ་ལ་
རབ་ཏུ་དགའ་བའི་སེམས་ལྡན་པའི་རྒྱལ་བའི་སྲས་པོ་བྱང་་་་’”
ཆུབ་སེམས་དཔའ་རྣམས་མི་རྣམས་ལྷ་དབང་ཐོབ་འདོད་དེ་་་་་་་་་
བཞིན་དུ་སེམས་རབ་ཏུ་སྐྱེད་པར་བྱེད་དོ། །ཇི་ལྟར་ནཱ་
བཻཌྰུར་ཡ་ཡི་ས་གཞི་གཙང་ཞིང་དྲི་མ་མེད་པ་ལ། །ལྷ་ཡི་
དབང་པོའི་ལུས་ཀྱི་གཟུགས་བརྙན་སྣང་བ་ལྟར། །དེ་བཞིན་
དུ་འགྲོ་བའི་སེམས་ཀྱི་ས་གཞི་མ་དད་སོགས་བྲལ་བའི་གཙང་་་་་
མ་ལ། །ཐུབ་པའི་དབང་པོ་ལོངས་སྤྱོད་རྫོགས་པའི་སྐུ་ཡི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽455
གཟུགས་བརྙན་འཆར་ལ། །འགྲོ་བར་གཟུགས་བརྙན་སྤྲུལ་
པའི་སྐུ་འཆར་བ་དང་ནུབ་པ་ནི་རྙོག་པ་མེད་པ་དང༌། །རྙོག་
པའི་རང་སེམས་རབ་ཏུ་འཇུག་པའི་དབང་གིས་འཇུག་པ་སྟེ།།
ཇི་ལྟར་ན་འཇིག་རྟེན་དག་ན་ལྷ་ཡི་གཟུགས་བརྙན་སྣང་བ་་་་
ལྟར༑ །དེ་བཞིན་དུ་ཐུབ་པ་ཡང་སྔོན་དུ་ཡོད་པ་དང་ད་ལྟ་ཞིག་
ཅེས་དེ་ལྟར་མི་བལྟའོ། །བརྒྱ་བྱིན་བཞིན་ནོ། །གསུང་ལྷ་ཡི་རྔ་
སྒྲའི་དཔེས་བསྟན་པ་ནི། ཇི་ལྟར་ན་སུམ་ཅུ་རྩ་གསུམ་གྱི་ལྷ་ཡི་
ནང་ན་ལྷ་རྣམས་ཀྱི། །སྔོན་གྱི་དཀར་པོ་དགེ་བའི་ལས་ཀྱི་
མཐུ་ཡིས་ནི། །འབད་རྩོལ་དང་ཡི་གེའི་གནས་དང་ཡིད་དང་
བཅས་པའི་གཟུགས་དང༌། །ཀུན་སློང་གི་རྣམ་པར་རྟོག་པ་
མེད་བཞིན་དུ། །འདུས་བྱས་ཐམས་ཅད་མི་རྟག་པ་དང་ཟག་པ་
དང་བཅས་པ་ཐམས་ཅད་སྡུག་བསྔལ་བ་དང་ཆོས་ཐམས་ཅད་་་་
བདག་མེད་པ་དང་།ྋ །མྱ་ངན་ལས་འདས་པ་ཞི་བར་བསྟན་
པའི་སྒྲ་ཡིས་འདོད་ཡོན་ལ་གཡེངས་ཏེ་བག་མེད་པའི། །ལྷ་
རྣམས་ཐམས་ཅད་ཡང་དང་ཡང་དུ། །ཆོས་ཀྱི་རྔ་བོ་ཆེས་ནི་
བག་ཡོད་པ་ལ་སྐུལ་བར་བྱེད་པ་ལྟར། །དེ་བཞིན་དུ་ཁྱབ་
བདག་རྫོགས་པའི་སངས་རྒྱས་ཀྱང་འབད་རྩོལ་ལ་སོགས་དང་། །
བྲལ་ཡང་སྐལ་ལྡན་གྱི་འགྲོ་བ་མ་ལུས་པ་ལ། །སངས་རྒྱས་ཀྱི་
གསུང་གིས་ཁྱབ་པར་མཛད་དེ། །གསུང་གི་ཕྲིན་ལས་འབྱུང་

456 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
བའི་སྐལ་བ་དང་ལྡན་པ་རྣམས་ལ་ཐེག་གསུམ་གྱི་ཆོས་སྟོན་ཏོ། །
ཇི་ལྟར་ན་ལྷ་ནང་དུ་ལྷ་རྣམས་ཀྱི། །རྔ་སྒྲ་ནི་རང་རང་གི་དགེ་
བའི་ལས་ལས་བྱུང་བ། །དེ་བཞིན་དུ་འཇིག་རྟེན་ན་ཐུབ་པའི་
དབང་པོས་ཆོས། །གསུང་བ་ཡང་སྨོན་ལམ་དང་གདུལ་བྱ་
རང་གི་ལས་ལས་བྱུང་ངོ༌། །རྔ་ནི་འབད་རྩོལ་དང་སྒྲའི་གནས་
དང་ལུས་དང་སེམས་དང་རྣམ་པར་རྟོག་པ་དང་བྲལ་བའི། །
སྒྲ་དེ་ཡིས་ཇི་ལྟར་ལྷ་རྣམས་བག་མེད་འདོད་ཉོན་གྱི་གདུང་བ་ཞི་་
བའི་ཐབས་སྒྲུབ་པ་ལྟར། །དེ་བཞིན་དུ་འབད་རྩོལ་སོགས་
དང་བྲལ་བའི། །ཆོས་བསྟན་པ་དེ་ཡིས་སྡུག་བསྔལ་ཉེ་བར་ཞི་
བ་སྒྲུབ་པར་བྱེད་དོ། །དཔེ་ཇི་ལྟར་ན་ལྷ་ཡི་གྲོང་ཁྱེར་ན་རྔ་
སྒྲའི་རྒྱུ་ལས་བྱུང་བའི་མི་འཇིགས་པ་སྦྱིན་པ་ནི། །ཉོན་
མོངས་པ་ཞེ་སྡང་གིས་ལྷ་མིན་གྱི་གཡུལ་དུ་འཇུག་པའི་ཚེ་ལྷ་་
མིན་གྱི་དཔུང་ལས་རྒྱལ་ཏེ་གཡེང་བའི་ཚེ་བག་མེད་པའི་རྩེད་མོ་
སེལ་བ་ལྟར། །དེ་བཞིན་དུ་འཇིག་རྟེན་དག་ན་ཆོས་གསུངས་
པས་གནས་སྐབས་བསམ་གཏན་བཞི་དང་གཟུགས་མེད་པ་་་་་་་་་
བཞི་ལ་སོགས་པའི་རྒྱུ་ལས་བྱུང་བ། །འབྲས་བུ་སེམས་ཅན་གྱི་
ཉོན་མོངས་པ་དང་སྡུག་བསྔལ་ཐམས་ཅད་རབ་ཏུ་འཇོམས་་་་་
ཤིང་མཐར་ཐུག་ཞི་བ་བླ་ན་མེད་པ་བདག་མེད་པའི་ལམ་གྱི་ཚུལ་
བརྗོད་དོ། །ཅིའི་ཕྱིར་འདིར་ཆོས་ཀྱི་རྔ་ཉིད་ཀྱི་དབང་དུ་བྱས་ཀྱི་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽457
ལྷའི་སིལ་སྙན་གྱི་རྣམ་པ་དེ་ལས་གཞན་པ་དག་ཀྱང་མ་ཡིན་ཞེ་ན།
གང་གི་ཕྱིར་སངས་རྒྱས་ཀྱི་གསུང་གིས་སྐྱེ་བོ་ཀུན་ལ་ཁྱབ་པ་་་་་་་་
ཉིད་དང༌། །གནས་སྐབས་ཀྱི་ཕན་པ་དང་མཐར་ཐུག་གི་བདེ་བ་
དང་རྫུ་འཕྲུལ་དང་ཀུན་བརྗོད་དང་རྗེས་སུ་བསྟན་པའི་དད་བྱེད།
སྣོད་ཤེས། ཆོས་བསྟན་ཆོ་འཕྲུལ་གསུམ་ལྡན་པས། །སྡུག་བསྔལ་
ལས་ངེས་པར་འབྱིན་པ་དེ་ཡི་ཕྱིར་ཐུབ་པའི་དབྱངས་ནི་ལྷ་་་་་་་་
རྫས་ཀྱི། །སིལ་སྙན་རྣམས་ལས་ཁྱད་པར་དུ་འཕགས་སོ། །
༥༤
༈ ཡང་། ལྡེབ་ཕྲེང་། ནས། ནཱ བར། གནས་པ་དང་ནི་གྱུར་པ་དང་། །ནས། ཕན་
ཡོན་གྱི་སྐབས་ཏེ་ལྔ་པའོ། །ཞེས་པའི་བར་རོ། །
ཚིགས་སུ་བཅད་པ་འདི་རྣམས་ཀྱི་བསྡུས་པའི་དོན་ནི་ཚིགས་སུ་
བཅད་པ་དགུས་རིག་པར་བྱ་སྟེ། ཁམས་རང་ལ་གནས་པ་དང་
ནི་གནས་གྱུར་པ་ན་བྱང་ཆུབ་དང་། །དེ་ཡི་ཚེ་ཡོན་ཏན་དང་
ལྡན་པ་གཞན་གྱི་དོན་ཕུན་སུམ་ཚོགས་པ་སྒྲུབ་པ་སྟེ། ། རྒྱལ་བ་
ཡི་ནི་མཁྱེན་པའི་ཡུལ་དུ་གྱུར་པ། །རྣམ་པ་བཞི་འདིར་ཇི་སྐད་
བརྗོད་པ་འདི་ལ། །བློ་ལྡན་གང་ཞིག་གིས་སངས་རྒྱས་ཀྱི་ཁམས་
ཡོད་པ་ཡིད་ཆེས་ཀྱི་དད་པ་དང་དྲི་མ་གཤིས་ལ་མ་ཞུགས་པས་
སྤང་བར་ནུས་པ་ཉིད་འདོད་པའི་དད་པ་དང་། །དེའི་ཚེ་དོན་
གཉིས་ཕུན་ཚོགས་ཀྱི་ཡོན་ཏན་དང་ལྡན་པར་མོས་པས་དང་་་

458 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
བའི་དད་པ་ནི། །མྱུར་བ་ཉིད་དུ་བྱང་ཆུབ་སྤྱོད་པར་ཞུགས་ནས་
དེ་བཞིན་གཤེགས་པ་ཡི། །གོ་འཕང་ཐོབ་པའི་སྐལ་པ་དང་
ལྡན་པར་འགྱུར་རོ། །རང་གིས་བསམ་གྱིས་མི་ཁྱབ་པའི་ཡུལ་
སངས་རྒྱས་ཀྱི་ཁམས་འདི་ནི། །རང་ལ་ཡོད་པ་ཉིད་དང་རྒྱུ་ཡོད་
པས་བྱང་ཆུབ་ཆེན་པོ་དེ་ཡང་བདག་འདྲ་བས་ཀྱང་ཐོཐོབ་པར་་་་་་་
ནུས་པ་དང༌། །ཐོབ་པའི་ཚེ་དོན་གཉིས་ཕུན་སུམ་ཚོགས་པ་འདི་
འདྲའི་ཡོན་ཏན་དང་། ྋ །ལྡན་པ་ཡིན་ཞེས་ཡིད་ཆེས་ཀྱི་དད་
པས་མོས་པའི་ཕྱིར། །དེ་ལ་དོན་གཉེར་གྱི་འདུན་པ་དང་དགེ་
བ་ལ་བརྩོན་འགྲུས་དང་མི་བརྗེད་པའི་དྲན་པ་དང་སེམས་རྩེ་་་་་་
གཅིག་པའི་བསམ་གཏན་དང་། ྋ །གནས་ལུགས་མ་ནོར་བ་
རྟོགས་པའི་ཤེས་རབ་ལ་སོགས་པ་ཡོན་ཏན་ཐམས་ཅད་ཀྱི་་
སྣོད་དུ་གྱུར་པས། །ཀུན་རྫོབ་དང་དོན་དམ་པའི་བྱང་ཆུབ་ཀྱི་
སེམས་ནི་རྒྱལ་སྲས་དེ་དག་ལ། །རྟག་ཏུ་ཉེ་བར་གནས་པར་
འགྱུར་རོ། །དེ་ནི་རྟག་ཏུ་ཉེ་བར་གནས་པས། །རྒྱལ་བའི་
སྲས་པོ་དེ་ནི་བྱང་ཆུབ་ཀྱི་ལམ་ལས་ཕྱིར་མི་ལྡོག་གོ། །བསོད་
ནམས་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པ་སྦྱིན་སོགས་་་་་་་་
དང༌༑ །ཡོངས་སུ་དག་པ་ཉིད་དུ་འགྱུར་རོ། །བསོད་ནམས་
སྦྱིན་པ་ནས་བསམ་གཏན་གྱི་བར་གྱི་ཕ་རོལ་ཏུ་ཕྱིན་པ་ལྔ་དང་། །
དེ་ལ་སྦྱིན་བྱ་ལེན་པོ་གཏོང་པོ་ལྟ་བུ་རྣམ་གསུམ་རྟོག་པ་མེད་་་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། 459
པས། །དེ་ཡོངས་སུ་རྫོགས་པ་དང་དེ་ཉིད་ཡོངས་སུ་དག་པ་ནི།།
དེ་ཡི་མི་མཐུན་པའི་ཕྱོགས་སེར་སྣ་ལ་སོགས་པ་སྤང་བའི་ཕྱིར་་་
རོ༑ །སྦྱིན་པ་ལས་བྱུང་བའི་བསོད་ནམས་ནི་སྦྱིན་པ་སྟེ། །ཚུལ་
ཁྲིམས་ལས་བྱུང་བ་ཡང་ཚུལ་ཁྲིམས་ཡིན་ལ། །བཟོད་པ་དང་
བསམ་གཏན་གཉིས་དག་ནི། །སྒོམ་པ་ལས་བྱུང་བ་དང་
བརྩོན་འགྲུས་ནི་ཀུན་ཏུ་འགྲོ་བ་སྟེ་ཐམས་ཅད་ལ་གྲོགས་སུ་ཡོད་
པ་ཡིན་ནོ། །འཁོར་གསུམ་ལ་མཚན་འཛིན་གྱི་རྣམ་པར་རྟོག་
པའམ་གཉིས་འཛིན་གྱི་རྣམ་པར་རྟོག་པ་གང་ཡིན་པ། །དེ་ནི་
ཤེས་བྱའི་སྒྲིབ་པ་ཡིན་པར་འདོད་ལ་ལྔ་པོ་ཡོངས་སུ་རྫོགས་པའི་
གེགས་ཡིན་ནོ། །སེར་སྣ་ལ་སོགས་པའི་རྣམ་པར་རྟོག་པ་གང་
ཡིན་ལ་བདེན་འཛིན་དང་བཅས་པ། །དེ་ནི་ཉོན་མོངས་པའི་
སྒྲིབ་པ་ཡིན་པར་འདོད་དེ་ལྔ་པོ་ཡོངས་སུ་དག་པའི་གེགས་ཡིན་་་་
ནོ༑ །མཐའ་བྲལ་བསམ་བརྗོད་ལས་འདས་པའི་ཆོས་ཉིད་མངོན་
སུམ་དུ་རྟོགས་པའི་ཤེས་རབ་ལས་གཞན་སྒྲིབ་པ་གཉིས་པོ་དེ་་་
དག་ནི། །ཆ་མཉམ་པར་རྩ་བ་ནས་སྤོང་བྱེད་ཀྱི་དངོས་རྒྱུ་གཞན་
མེད་པ་དེ་ཡི་ཕྱིར། །ཤེས་རབ་མཆོག་ཡིན་ལ་ཤེས་རབ་དེ་ཡི་
གཞི་ནི། །དོ་ན་གནས་བཞི་སྟོན་པའི་ངེས་དོན་གྱི་མདོ་ལ་ཐོས་པ་
ཚུལ་བཞིན་བྱེད་དགོས་པས་དེ་ཡི་ཕྱིར་སྦྱིན་པ་ལ་སོགས་པ་ཐམས་
ཅད་ལས་ཐོས་པ་མཆོག་ཏུ་བསྔགས་སོ། །རྡོ་རྗེའི་གནས་བདུན

460 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
བཤད་པ་དེ་ལྟར་ཡིད་ཆེས་པ་ངེས་དོན་གྱི་མདོ་སྡེ་དག་གི་ལུང་་
དང་རིགས་པའི་ཚུལ་དྲི་མ་མེད་པ་ལ། །བརྟེན་ནས་བདག་
ཉིད་ཀྱི་བག་ཆགས་ཕྲ་མོ་འབའ་ཞིག་ལུས་པ་དེ་དག་པའི་ཕྱིར་་་་
དང༌། །གདུལ་བྱ་གང་དག་ཆོས་ཟབ་མོ་འདི་ལ་མོས་པ་དང་
དགེ་བ་ཕུན་སུམ་ཚོགས་པ་ལྡན་པའི་བློ་སྟེ། །ཤེས་རབ་ཅན་དེ་
དག་རྗེས་སུ་བཟུང་བའི་ཕྱིར་བསྟན་བཅོས་འདི་བཤད་དོ།
ཇི་ལྟར་ན་ཕྱིའི་རྐྱེན་སྒྲོན་མེ་དང་གློག་དང་ནོར་བུ་དང་ཉི་ཟླའི་
འོད་རྣམས་ལ། །བརྟེན་ནས་ནང་རྐྱེན་མིག་དང་ལྡན་པས་
གཟུགས་ལ་ལྟ་བ་བཞིན་དཔེར་བྱས་ནས། །དེ་བཞིན་དུ་ཕྱིའི་
རྐྱེན་དོན་དང་ངེས་པའི་ཚིག་དང་ཆོས་དང་སྤོབས་པ་སོ་སོ་ཡང་་
དག་པར་རིགས་པ་བཞིའི་འོད་མཛད་པ། །ཐུབ་པའི་དབང་
པོའི་གསུང་རབ་ལ་བརྟེན་ནས་རྒྱུད་བླ་མ་འདི་ཉིད་རབ་ཏུ་་་་
བཤད་དོ། །གང་ཞིག་བརྗོད་བྱ་ཟབ་རྒྱས་ཀྱི་དོན་དང་ལྡན་པའི་
རྗོད་བྱེད་ཆོས་དང་ཉེ་བར་འབྲེལ་ཞིང་ངག་དང་ཚིག་དྲི་མ་མེད་
པས༑ །བྱེད་ལས་ཁམས་གསུམ་གྱི་ཀུན་ནས་ཉོན་མོངས་པ་
ཐམས་ཅད་སྤོང་བྱེད་ཀྱི་གསུང་། །འབྲས་བུ་ཞི་བ་མྱ་ངན་ལས་
འདས་པའི་ཕན་ཡོན་སྟོན་པར་ཐོབ་པར་མཛད་པ་གང་ཡིན་་་་
པ༑ །དེ་ནི་དྲང་སྲོང་ཆེན་པོའི་གསུང་ཡིན་ཞིང་དེ་དག་ལས་
བཟློག་པ་ནི་གཞན་མུ་སྟེགས་བྱེད་ཀྱིའོ། །གང་ཞིག་བཤད་བྱ་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽461
རྒྱལ་བའི་བསྟན་པ་འབའ་ཞིག་གི། །དབང་དུ་བྱས་ནས་རང་
བཟོ་མིན་པ་ཆོས་རྒྱུན་གྱི་ཏིང་ངེ་འཛིན་ལ་སོགས་པས་རྩོམ་པ་པོ་་་་་
རྣམ་གཡེང་མེད་པའི་ཡིད་ཅན་གྱིས་བཤད་ལ། །འབྲས་བུ་
ཐར་པ་ཐོབ་པའི་ཐབས་ལམ་སྟོན་པའི་མདོ་སྡེ་དག་དང་རྗེས་་་"
སུ་མཐུན་པར་བཤད་པ། །དེ་ཡང་དྲང་སྲོང་རྫོགས་པའི་སངས་
རྒྱས་ཀྱི་བཀའ་བཞིན་དུ་སྤྱི་བོས་བླང་བར་འོས་སོ། །རང་བཟོ་
སྤོང་དགོས་ཚུལ་གང་གི་ཕྱིར་རྒྱལ་བ་སངས་རྒྱས་ལས་ཆེས་་་་་་་་
མཁས་པ་འགའ་ཡང་འཇིག་རྟེན་གསུམ་པོ་འདི་ན་ཡོད་པ་པ་་་་་
མིན་ཏེ། །ཤེས་བྱ་མ་ལུས་པ་དང་དེ་ཁོ་ན་ཉིད་མཆོག་ནི་ཚུལ་
བཞིན་དུ་ཀུན་མཁྱེན་གྱིས་མཁྱེན་གྱི་གཞན་གྱིས་མིན་པ། །དེ་
ཡི་ཕྱིར་དྲང་སྲོང་ཆེན་པོ་རང་ཉིད་ཀྱིས་བཞག་པའི་དྲང་ངེས་་་
མདོ་སྡེ་གང་ཡིན་པ་དེ་ནི་རང་གི་བློའི་རྣམ་པར་རྟོག་པས་མི་་་་་་་
དཀྲུག་ཏེ། །ཐུབ་པའི་ཆོས་ཚུལ་མ་ནོར་བ་བཤིག་པའི་ཕྱིར་
མདོའི་དོན་དཀྲུག་པ་དེ་ཡང་དམ་པའི་ཆོས་ལ་ནི་གནོད་པ་་་་་་
བྱེད་པར་འགྱུར་རོ། །ཕྱོགས་རིས་སྤོང་ཚུལ་ཉོན་མོངས་པ་མ་
རིག་སོགས་ཀྱིས་རྨོངས་པའི་བདག་ཉིད་རྣམས་ཀྱིས་འཕགས་་་
པ་ལ་སྐུར་པ་འདེབས་པ་དང༌། །དེས་གསུངས་པའི་དམ་པའི་
ཆོས་ལ་བརྙས་པ་གང་ཡིན་པ་དེ་ཀུན་རང་གི་གྲུབ་མཐའ་ལ་་་་་་་
ཞེན་ལྟས་བྱས་ལ། །དེས་ན་ཞེན་ལྟའི་དྲི་མ་ཅན་དེ་ལ་བློ་མི་

462 རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
སྦྱར་ཏེ། །གོས་གཙང་ཚོན་གྱིས་རྣམ་པར་འགྱུར་གྱིས་སྣུམ་
གྱིས་གོས་པ་ནི་དེ་ལྟ་མིན་ནོ། །ཟབ་དོན་མི་ཤེས་པས་བློ་དམན་
པའི་ཕྱིར་དང་རིགས་མ་སད་པས་དཀར་པོའི་ཆོས་ལ་མོས་པ་་་་
བྲལ་བའི་ཕྱིར་དང་དམན་པ་ལ་མཆོག་ཏུ་འཛིན་པའི་ལོག་པའི་"
ང་རྒྱལ་ལ་བརྟེན་པའི་ཕྱིར་དང་། །ཚེ་སྔ་མར་དམ་པའི་ཆོས་
ཀྱིས་ཕོངས་པའི་ལས་བསགས་པས་བསྒྲིབས་པའི་བདག་ཉིད་་་
ཀྱི་ཕྱིར་དང་དགོངས་པ་ཅན་ལ་སྒྲ་ཇི་བཞིན་དུ་འཛིན་པས་དྲང་་་་
དོན་དེ་ཉིད་ངེས་དོན་དུ་འཛིན་པའི་ཕྱིར་ངེས་དོན་སྤོང་བའི་་་་་
ཕྱིར་དང་། །ཟང་ཟིང་ལ་ཆགས་པས་རྙེད་ལ་བརྐམ་པའི་ཕྱིར་
དང་འཇིག་ཚོགས་སོགས་ལྟ་བའི་དབང་དུ་སོང་བའི་ཕྱིར་དང་་་་
ཆོས་སུན་འབྱིན་པ་སྡིག་གྲོགས་ལ་བརྟེན་པའི་ཕྱིར་དང་།
ཆོས་འཛིན་པའི་བཤེས་གཉེན་ཞེ་འགྲས་ནས་ཐག་བསྲིངས་པའི་་
ཕྱིར་དང་ཟབ་པའི་ཆོས་ལ་མོས་པ་དམན་པའི་ཕྱིར་ན་རྒྱུ་བཅུ་་་་
་་་་པོ་དེས་དགྲ་བཅོམ་པ་དེ་བཞིན་གཤེགས་པ་རྣམས་ཀྱི་ཆོས་དེ་་་
སྤོང་བར་བྱེད་དོ། །ཇི་ལྟར་ཟབ་མོའི་ཆོས་ལས་ཉམས་པ་ལ་
འཇིགས་པར་བྱ་བ་དེ་བཞིན་དུ་མཁས་པ་རྣམས་ཀྱིས་མེ་དང་་་
ནི༑།མི་བཟད་པའི་སྦྲུལ་གདུག་པ་དང་སྲོག་འཕྲོག་པའི་གཤེད་
མ་དང་ནི་ཐོག་ལའང་ཤིན་ཏུ་འཇིགས་པར་མི་བྱ་སྟེ། ། མེ་
དང་སྦྲུལ་གདུག་པ་དང་དགྲ་དང་རྡོ་རྗེའི་མེས་ནི་ཚེ་འདི་་་་

མཁན་ཆེན་ཚུལ་ཁྲིམས་རྒྱལ་མཚན་རིན་པོ་ཆེའི་གསུང་འབུམ། ༼ང༽463
སྲོག་དང་བྲལ་བ་ཙམ་ཞིག་བྱེད་དེ། །དེ་ལས་གཞན་མནར་
མེད་རྣམས་ཀྱི་འགྲོ་བ་ཤིན་ཏུ་འཇིགས་པར་ནི་འགྲོ་བར་མི་་་
འགྱུར་རོ། །ཆོས་སྤངས་ན་དེར་འགྲོ་བས་སོ། །གང་ཟག་གང་
ཞིག་གིས་ཡང་དང་ཡང་དུ་སྡིག་པའི་གྲོགས་པོ་བསྟེན་པས་་་་་་
སངས་རྒྱས་ལ་ངན་སེམས་དང་ལྡན་པར་གྱུར་པས་ཁྲག་འབྱིན་་
པ་དང་། །ཕ་དང་མ་དང་དགྲ་བཅོམ་པ་གསོད་པ་ལ་སོགས་བྱ་
བ་མིན་པ་བྱེད་དེ་མཆོག་གི་ཚོགས་དགེ་འདུན་སོ་སོར་དབྱིན་་་་་
གྱིས་འབྱེད་པ་བྱེད་པའི་མི། །དེ་ཡང་ཆོས་ཉིད་སྟོང་པ་ཉིད་ཀྱི་
དོན་ངེས་པར་བསམ་ནས་བསྒོམས་ན་མྱུར་དུ་མཚམས་མེད་དེ་་
ལས་ཐར་བར་འགྱུར་གྱི། །གང་ཞིག་ཡིད་ནི་དམ་པའི་ཆོས་ལ་
སྡང་བར་བྱེད་པ་དེ་ལ་ཐར་པ་ག་ལ་ཡོད་དེའི་རྒྱུ་ལམ་མེད་པས་
སོ༑ །དཀོན་མཆོག་གསུམ་དང་རང་བཞིན་གྱིས་རྣམ་པར་བྱང་
བའི་ཁམས་བདེ་སྙིང་དང་གློ་བུར་གྱི་དྲི་མ་མེད་པའི་བྱང་ཆུབ་་་་
དང་སྨིན་འབྲས་ཀྱི་ཡོན་ཏན་དང་གཞན་དོན་ཕྲིན་ལས་ཏེ། །
དོན་གྱི་གནས་རྣམ་པ་བདུན་ཚུལ་བཞིན་དུ་བཤད་པ་ལས་་་་་
བདག་གིས་དགེ་བ་གང་ཞིག་ཐོབ་པ། །དེས་ནི་འགྲོ་བ་འདི་
དག་གིས་གནས་སྐབས་མཐའ་ཡས་པའི་འོད་མངའ་བ་དྲང་་་་་
སྲོང་ཆེན་པོ་སྐུ་ཚེ་དཔག་ཏུ་མེད་པ་དེ་ཉིད་མཐོང་ཞིང་། །
མཐོང་ནས་ཀྱང་ནི་ཆོས་ཀྱི་མིག་དྲི་མ་མེད་པ་མཐོང་ལམ་སྐྱེས་

464. རྒྱུད་བླ་མའི་མཆན་འགྲེལ་གྱི་མཆན་བུ་ཕྱོགས་བསྡེབས།
ཏེ་མཐར་ཐུག་བྱང་ཆུབ་ཀྱི་གོ་འཕང་མཆོག་ཐོབ་པར་ཤོག་ཅིག།
དེ་ལྟར་རྒྱུ་གང་ལས་དང་རྒྱུ་མཚན་ནམ་དགོས་པ་གང་གི་ཕྱིར། །
ཚུལ་ཇི་ལྟ་བུར་བཤད་པ་ཇི་ལྟར་སྟོན་པ་དང་ནི་དོན་གང་ཞིག་་་་
བཤད་པ་དང་། །རྒྱུ་མཐུན་པ་.གང་ཞིག་རྒྱལ་བའི་སོགས། ནི་
གང་ཡིན་ཏེ། །དེ་ལྟར་ཡིད་ཆེས་སོགས་ཚིགས་སུ་བཅད་པ་
བཞིས་བསྟན་ཏོ། །ཡང་ཚིགས་སུ་བཅད་པ་གཉིས་གང་ཕྱིར་
རྒྱལ་ལས་སོགས་དང་། ཉོན་མོངས་རྨོངས་བདག་སོགས་ཀྱིས་
བདག་ཉིད་ཆོས་སྤོང་གི་སྒྲིབ་པ་དག་པ་ཡི། །ཐབས་དང་དེ་
ནས་བློ་དམན་ཕྱིར་དང་སོགས་གཅིག་གིས་ཉམས་པའི་རྒྱུ། །དེ་
ནས་ཇི་ལྟར་ཟབ་མོའི་ཆོས་རྣམས་སོགས་ཚིགས་སུ་བཅད་པ་ནི།།
གཉིས་ཀྱིས་ཉམས་པའི་འབྲས་བུ་བསྟན་པ་ཡིན་ལ། །གནས་
སྐབས་རྒྱལ་བའི་འཁོར་གྱི་དཀྱིལ་འཁོར་དུ་སྐྱེས་ཏེ་ཚོཆོས་ལ་་་་་
བཟོད་པ་ཐོབ་པ་དང་། །མཐར་ཐུག་ཏུ་བྱང་ཆུབ་ཐོབ་པའི་
ཆོས་བརྗོད་པས། །མདོར་ན་དམ་པའི་ཆོས་ལ་ཞུགས་པའི་
གནས་མཐར་གྱི་འབྲས་བུ་རྣམ་པ་གཉིས་ནི། །དཀོན་མཆོག་
རྣམ་པར་བྱང་ཁམས་སོགས་ཐ་མ་ཡིས་ནི་བསྟན་པ་ཡིན་ནོ། །
ཐེག་པ་ཆེན་པོ་རྒྱུད་བླ་མའི་བསྟན་བཅོས་དཀོན་མཆོག་གི་་་
རིགས་རྣམ་པར་དབྱེ་བ་ལས། ཕན་ཡོན་གྱི་སྐབས་ཏེ་ལྔ་
པའོ༑། །།

རྩོམ་སྒྲིག་འགན་འཁུར་པ། ཀ་:གླརིན་རྟེན།
མདུན་ཤོག་མཛེས་རིས་པ། ༢ན་ས་༡༠
7

